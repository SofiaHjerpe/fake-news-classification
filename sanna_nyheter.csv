label,titel,text,ämne
1,Så väntas Ryssland svara på amerikanska långdistansvapnen i Ukraina: ”Vill inte eskalera med väst och dra in ytterligare länder emot sig”,"Ukraina får slå mot mål i Ryssland med amerikanska långdistansvapen, enligt uppgifter. Frågan som många ställer sig nu är hur Kreml kommer att svara. Jag tror inte att Ryssland vill eskalera med väst och dra in ytterligare länder emot sig, säger Johan Norberg, militäranalytiker på FOI.Långdistansrobotarna som redan skickats till Ukraina har en räckvidd på 300 kilometer.Om Ukraina får börja använda vapnen mot ryskt territorium kan de alltså skjuta långt bakom frontlinjen.Kriget i UkrainaRyska drönare med västerländska delar – kringgår sanktionernaJohan Norberg, militäranalytiker vid Totalförsvarets forskningsinstitut FOI, tror att det framförallt skulle hindra Ryssland från att få fram mer resurser till fronten.Tänkbara mål skulle kunna vara olika typer av transportinfrastruktur, vapenförråd och eventuellt truppansamlingar, säger han.– Det förutsätter två saker. Dels att Ukraina har fått tillräckligt många robotar, och att man har bra underrättelser. Det vill säga att man har information så att man träffar rätt mål i rätt tid och på rätt plats.Kan användas med drönareDrönare kan användas i kombination med robotar som ett sätt att ”mätta” motståndarens luftvärn, vilket Ukraina i så fall skulle kunna göra med långdistansvapen mot Ryssland, säger Johan Norberg.– Ukraina har ju kunnat skicka drönare ganska djupt in i Ryssland, men då kan man även kombinera det med robotar och kanske få en ganska stor kombinationsverkan.Den militära effekten återstår att se. Det hänger också ihop med vilka villkor som USA sätter upp för användning av långdistansvapnen.Så kan Ryssland reageraOm USA godkänner att vapnen används mot ryska mål, så kommer Ryssland sannolikt hota om att fler länder kan dras in i kriget, säger Johan Norberg.Han tror att Kreml också vill visa sig starka just nu, med tanke på eventuella fredsförhandlingar med Trump-administrationen.Men det är inte särskilt troligt med militära insatser utanför Ukraina, menar militäranalytikern. Det eftersom Ryssland redan är uttröttat av kriget.– Ryssland vill gärna ge en bild av att kriget går utan större problem för dem. Så är det inte och jag tror näppeligen att man vill ha större operationer i andra riktningar än Ukraina just nu, framför allt vad gäller markstridskrafter.",Ukraina
1,Skjutning i galleria i Kungens kurva – en till sjukhus ”Vill inte eskalera med väst och dra in ytterligare länder emot sig”,"En skottlossning har inträffat vid Kungens kurva, i Huddinge söder om Stockholm. En person har förts till sjukhus. Bara timmar senare kom larm om skottlossning i en annan del av Huddinge. Enligt uppgifter till Aftonbladet är en person gripen misstänkt för båda händelserna.Runt lunchtid på måndagen ska en man ha skjutits med flera skott inuti en galleria på handelsområdet i Kungens kurva i Huddinge kommun. Mannen fördes med ambulanshelikopter till sjukhus.– En man har skjutits inomhus i en restaurang som ligger i anslutning till en livsmedelsbutik i Kungens kurva. Han var kraftigt påverkad av skadorna men vaken och talbar, och har förts till sjukhus med helikopter, säger polisens presstalesperson Daniel Wikdahl.Vd:n för matbutiken där händelsen inträffade bekräftar att den som skjutits är en anställd.– Vi vill framhäva att det inte finns någon känd hotbild mot företaget. Nu ligger vårt fokus på att ta hand om alla våra medarbetare. det är klart det är skakigt, så man måste ta hand om dem, säger Vd:n, som var på plats i butiken men inte såg själva händelsen.”Våra tankar är med de drabbade”Polisen har inlett en förundersökning om försök till mord, och tidigare under dagen uppgav man att jakten på en gärningsman pågår.Enligt Daniel Wikdahl fanns det många vittnen på platsen, som nu ska höras.Har de sett själva händelsen?– Ja, men jag kan inte gå in på vad de har berättat.Huddinge kommun skriver på sin hemsida att de har trygghetsvärdar och annan personal på plats under måndagseftermiddagen.Larm om ny skjutningSenare på eftermiddagen fick polisen in larm om att en person med skjutvapen befunnit sig i ett industriområde i Huddinge söder om Stockholm. Man utreder om det kan finnas någon koppling till skjutningen i Kungens kurva tidigare idag.Enligt uppgifter till Expressen och TV4 har en 14-åring gripits, misstänkt för båda händelserna. Men polisens presstalesperson Daniel Wikdahl vill inte kommentera om det stämmer eller inte.",Kriminalitet
1,Man skjuten i köpcentrum,"Flera skott har avlossats inne på en restaurang i köpcentrumet Kungens kurva i Huddinge söder om Stockholm. En man har förts till sjukhus med ambulanshelikopter.– En person har träffats och skadats. Han var kraftigt påverkad av sina skador men vaken och talbar, säger polisens presstalesperson Daniel Wikdahl till TT.Polisen fick larm om skottlossningen kl 11:39. Händelsen utreds som mord- försök. Polisen har både övervaknings- kameror och många vittnesuppgifter till hjälp i utredningen.",Kriminalitet
1,Tre häktade för dödsskjutning,"Tre personer har häktats misstänkta för mord efter dödsskjutningen av en kvinna i 60-årsåldern i Akalla i oktober, skriver SVT Stockholm.Det var den 22 oktober som polisen larmades till ett bostadshus i Akalla i norra Stockholm. På platsen hittades kvinnan död, med skottskador.Kvinnan var mamma till en känd gängkriminell, enligt SVT:s uppgifter.De tre personerna häktades i Solna tingsrätt under söndagen. Åklagaren Alexandra Brittner säger att alla tre är häktade misstänkta för mord.",Lag och rätt
1,Hot och våld inom socialtjänsten,"38 procent av Sveriges socialsekreterare har utsatts för hot eller våld under de senaste två åren, visar en ny undersökning.Motsvarande siffra 2022 var 37 procent och 2019 svarade 35 procent att de blivit utsatta för hot eller våld.Akademikerförbundet SR vill sjösätta en trygghetskommission, där fack, arbetsgivare och staten ska kunna sätta in rätt åtgärder.Förbundets Heike Erkers betonar vikten av att öppna för frågan då det riskerar att påverka yrkets attraktion.",Samhälle
1,Miljöpåverkan oundviklig vid krig – det kan Sverige lära sig av Ukraina,"Om det skulle bli krig i Sverige är det oundvikligt att även miljön påverkas. Men det finns åtgärder som kan vidtas – före, under och efter ett krig.– Det är lätt tänka att det finns andra saker som är viktigare och mer akuta, men vi ska ju bo kvar här så det är inte helt oviktigt, säger Annica Waleij, vid Totalförsvarets forskningsinstitut, FOI.Där krig härjar, där pågår miljöförstörelse. För Sveriges del finns det lärdomar att dra av miljöeffekter från både historiska och nutida konflikter.Annica Waleij, senior analytiker vid Totalförsvarets forskningsinstitut i Umeå, har skrivit en rapport med förslag på åtgärder för att skydda Sveriges miljö vid händelse av krig.Hon tycker att Sverige borde jobba mer aktivt med den här frågan.– Det görs ju rätt mycket när det gäller skydd av kulturarv vid händelse av krig och ett liknande arbete borde göras kring miljö-, natur- och resursfrågor, säger hon.Så kan Sverige drabbasOm Sverige skulle drabbas av krig kan vi förvänta oss till exempel sprängda dammar, attacker på kritisk infrastruktur och sargade markområden, enligt Annica Waleij.– Dammar, kärnkraftverk, elförsörjning och vattenverk är ju inte militära mål utan civila mål. Det vi kan se i Ukraina är att Ryssland följer inte krigets lagar och det får ju konsekvenser.Konsekvenser som bland annat översvämningar, utsläpp av föroreningar, och inverkan på djur och natur.Ukraina ett föredöme för SverigeI sin rapport föreslår Anica Waleij flera åtgärder. I fredstid är det exempelvis viktigt att samla information om kritisk infrastruktur, miljödata och satellitbilder. När kriget pågår behöver man systematiskt dokumentera vad som händer, för att skapa en historik av förstörelsen.– Här är Ukraina ett föredöme. Det görs ett väldigt omfattande kartläggningsarbete och man engagerar även lokalbor som fotograferar. Det kommer de att ha igen efter kriget. Och det krävs också om man ska kunna ställa någon till svars för krigsbrott.Efter ett krig behövs metoder anpassade för att relativt snabbt kunna göra grova bedömningar av miljökonsekvenser och verktyg för att prioritera rätt åtgärder.– Det här är inte något en aktör kan göra ensam, utan det krävs att många aktörer jobbar med de här frågorna. Och det måste finnas en politisk vilja för att avsätta resurser till arbetet, säger hon.",Klimat
1,Rökfyllt plan landade på Arlanda,"Kabinen på ett passagerarflygplan blev fyllt av rök och tvingades landa på Arlanda, rapporterar SVT Nyheter.193 personer befann sig på flygplanet, enligt Swedavias presstjänst.Planet ska ha varit på väg från Gdansk i Polen till Tromsö i Norge när det uppstått rökutveckling i kabinen.Det landade vid 19.15-tiden och Peter Wärring, pressansvarig på Swedavia, beskriver landningen som ”normal”.Varför röken uppstod är ännu oklart, enligt Storstockholms brandförsvar.",Transport
1,Ebba Busch (KD) vill se över invandrares rätt att rösta,"KD-ledaren Ebba Busch vill se över invandrares rätt att rösta i kommun- och regionval, och förlänga tiden man måste ha bott i Sverige för att få rösta. Det säger hon till Aftonbladet.Regeringen har tillsatt en utredning som arbetar med förslag om skärpta krav för medborgarskap. Utredningen ska presenteras i januari nästa år.Ebba Busch, Kristdemokraternas partiledare och vice statsminister, vill också se över reglerna för hur länge man ska behöva ha bott i Sverige för att få rätt att rösta i allmänna val.– Vi tillåter människor ganska lättvindigt att rösta i kommunval. Det kan flippa en majoritet i en hel kommun, säger Ebba Busch till Aftonbladet.Ett sådant scenario har ännu inte skett, konstaterar Aftonbladet.Anger ingen gränsFör alla som är EU-medborgare och bor i ett annat EU-land går det att rösta och ställa upp som kandidat i kommunalval och val till Europaparlamentet i det landet, och villkoren är alltså desamma som för landets medborgare. För personer som är medborgare i länder utanför EU är i dag kravet att man ska ha varit folkbokförd i tre år för att få rösta.– Där kan man fundera på var årsgränsen ska gå, säger Busch till Aftonbladet utan att gå in på var hon vill att gränsen ska gå.SD: Ska krävas medborgarskapBland Tidöpartierna har Sverigedemokraterna i flera år haft som ståndpunkt att det enbart är svenska medborgare som ska ha rösträtt i Sverige. Partiledaren Jimmie Åkesson sade redan för över tre år sedan i en intervju med Svenska Dagbladet att det inte är rimligt att utländska medborgare ska få rösta i valen till region- och kommunfullmäktige.– Själv tycker jag det är fullt rimligt att det enbart är svenska medborgare som ska ha rösträtt i alla allmänna val i Sverige, sade Åkesson till SvD.Strömmer (M): En väg in i samhälletJustitieminister Gunnar Strömmer (M) har tidigare sagt att han tycker att det är bra att göra skillnad på nationella val och valen till region- och kommunfullmäktige.– Möjligheten till delaktighet i beslutfattandet i det som angår medborgarna lokalt är en väg in i det svenska samhället, sade Strömmer i en interpellationsdebatt i riksdagen i fjol, efter en fråga från en Sverigedemokratisk riksdagsledamot.– Vi finns i en nordisk tradition och en nordisk gemenskap där vi har skiljt på nationella angelägenheter som är exklusiva för medborgare, och att efter en tid släppa in människor i lokalsamhället i en delaktighet som påverkar människor lokalt men som inte är avgörande för landet Sveriges vägval framåt, sade Strömmer också.",Politik
1,De kan prisas som årets ledare och lag på Idrottsgalan 2025,"Årets lag och ledare ska utses på Idrottsgalan 2025.Här är de nominerade.Nu är det klart vilka som är nominerade till Idrottsgalan 2025 i kategorierna årets lag och ledare.Frågan är om det blir någon av OS-medaljörerna, eller herrstafettlaget i skidskytte.Årets LagVilma Bobeck & Rebecca Netzler – SeglingDuon tog ett sensationellt OS-silver under spelen i Paris. Det var nämligen Bobeck/Netzlers OS-debut.Herrlandslaget – Bordtennis Anton Källberg, Kristian Karlsson, och Truls Möregårdh skrällde sig hela vägen till final där man föll mot stornationen Kina.Herrstafettlaget – SkidskytteDet blev ett VM-guld efter stor dramatik och en duell med grannationen Norge.David Åhman & Jonatan Hellvig – BeachvolleybollDuon har gått från klarhet till klarhet. OS-debut och guld direkt för firma Åhman/Hellvig. Dessutom harÅrets LedareKajsa Bergqvist – FriidrottRasmus Jonsson & Anders Kristiansson – BeachvolleybollJohannes Lukas – SkidskytteJörgen Persson – BordtennisIdrottsgalan hålls den 20 januari på Strawberry Arena och går att se i SVT.",Sport
1,Här knockas domaren i NHL-mötet – bars av på bår,"Domaren fick en tryckare i ryggen av Josh Manson, av misstag.Sedan bars han ut på bår.– Kolla fallet – det är det som oroar mig, säger kommentatorn.Colorado Avalanche besegrade i natt Philadelphia Flyers med 3-2 efter dubbla mål av Cale Makar.Men det var en mer ovanlig situation som hamnade i händelsernas centrum.Lite mindre än halvvägs in i den första perioden fick sig domaren Mitch Dunning en tryckare i ryggen och föll handlöst på isen – och landade på ryggen.Sedan bars han av isen på bar – och matchen fortsatte med en domare och två linjedomare.– Jag hoppas att han är okej. Man vill aldrig att sådana olyckor ska ske, det är väldigt tufft. Jag hoppas han är okej, säger Makar till NHL.comDunning fördes till sjukhus som försiktighetsåtgärd där alla neurologiska tester som gjorts inte ska ha påvisat någon skada.",Sport
1,Systembolaget pausar digitala ID-kort,"Systembolaget pausar godkännandet av digitalt ID-kort från BankID i butik och hos ombud. Det meddelas i ett pressmeddelande på fredagen.Beslutet gäller från 15 november och beror på att det under de senaste veckorna förekommit rapporter om välgjorda förfalskningar av digitala ID-kort och att ett fåtal incidenter skett i butik. Det har lett till att den visuella kontrollen som tidigare gjorts av digitala ID-kort inte anses tillräckligt säker.Vidare skriver man det fortsatt kommer vara möjligt att använda BankID på deras hemsida.– Vi förstår att det kan vara besvärligt för kunder som vill handla med digitalt ID-kort från BankID hos oss och det beklagar vi men i nuläget ser vi att det är nödvändigt, skriver Mattias Särmalm, försäljningschef i pressmeddelandet.– Vi kommer att återuppta digitalt ID-kort från BankID som identifieringsmöjlighet så snart vi har möjlighet att göra kontrollen på ett tillräckligt säkert sätt.Digitala ID-kort som identifieringsmöjlighet infördes på Systembolaget hösten 2023 efter vad man beskriver som en grundlig utvärdering.",Företag
1,Jämställdhetsministerns bananfobi sprids i internationell media,"Nyheten om att jämställdhetsminister Paulina Brandberg (L) har en bananfobi, har spridits internationellt.Psykiatrikern Anders Hansen säger att det finns en förklaring till varför man kan drabbas av ologiska fobier.– Våra hjärnor är inte utvecklade för att må bra eller vara logiska, utan för att överleva, säger han.Jämställdhetsminister Paulina Brandberg (L) har en fobi mot bananer.Det hela uppmärksammades av Expressen, som har tagit del av mejl från arbetsdepartementet om ”bananfria utrymmen”. Nyheten har sedan plockats upp av internationella medier som Politico och BBC.Psykiatrikern Anders Hansen säger att fobin är extremt ovanlig, sammanlagt lider ungefär tio procent av befolkningen av en fobi.– Det vanligaste är höga höjder, trånga utrymmen, ormar och spindlar. Det är sådant som har tagit kål på oss historiskt, säger han.I mejlen vill medarbetarna till Brandberg bland annat försäkra sig om att det inte förekommer några bananer i utrymme där ministern ska vistas.Hansen: Ska inte undvika det för mycketAnders Hansen säger att man kan fråga sig hur mycket omgivningen ska skydda en person som lider av en fobi.– Generellt är det inte bra att undvika det för mycket, då tenderar det att bli värre. Det brukar inte klinga av av sig självt.Att ha en fobi kännetecknas av en rädsla som inte går att kontrollera och uppkomsten av fobier är ganska logisk, enligt Anders Hansen.– Våra hjärnor är inte utvecklade för att må bra eller vara logiska, utan för att överleva. Hälften av våra förfäder dog innan tonåren.Paulina Brandberg har själv skrivit om fobin i ett inlägg på X 2020. I en kommentar till Expressen har hon skrivit att hon får professionell hjälp.",Hälsa
1,4 av 10 i förskolan saknar rätt utbildning: ”Briserande bomb”,"40 procent av personalen i förskolan saknar rätt utbildning, visar nya siffror från Skolverket.Det gör att barns tidiga inlärning är satt på spel – och skapar en ohållbar arbetsmiljö, enligt Sveriges lärare.– Det är att betrakta som en briserande bomb skulle jag vilja säga, säger ordföranden Anna Olskog.40 procent av förskolepersonalen saknar förskollärarexamen eller barnskötarutbildning, enligt siffror från Skolverket.– Vi lämnar det dyrbaraste vi har till förskolan och det finns verkligen skäl att oroa sig eftersom läraren är den viktigaste kompetensen i förskolan. Det blir brister på flera olika sätt, säger Anna Olskog, ordförande för fackförbundet Sveriges lärare och fortsätter:– Den tidigare inlärningen, den är ju omistlig, och den sätter vi på spel.Ministern: ”Väldigt allvarlig situation”Situationen skapar en ohållbar och stressig miljö för både barnen och personalen, där bristen på kompetens driver arbetsbelastning, enligt Sveriges lärare. De vill att staten tar ett finansieringsansvar för skolan.– Tidpunkten för vad förskollärarna kan tolerera, den är för länge sedan passerad.Skolminister Lotta Edholm (L) säger att regeringen jobbar med en större utredning om situationen i Sveriges förskolor, och att barngruppernas storlek bland annat skulle kunna regleras tydligare.– Det är ju en väldigt allvarlig situation för förskolan i Sverige idag. Vi har för få unga människor som vill bli förskollärare och många förskollärare upplever en väldig stress i yrket. Inte minst beroende på att barngrupperna är för stora i många kommuner.",Skola
1,Vilken parfym väljer svenskarna? Vi testade årets julklapp på stan,"Unisexdoften hamnar i rampljuset när årets julklapp utsetts. Men är vi redo att släppa könsuppdelningen på dofter? Följ med vår reporter när han testar tre olika parfymer – dam, herr och unisex – ute på stan.– Jag hade kunnat köpa damparfym om den luktade gott, säger Viktor Törngren.Vad tycker folk egentligen om de olika dofterna? Starta videon för att höra svaren.Är det fortfarande viktigt att parfym har en könskod? Eller börjar vi röra oss mot en mer öppen doftkultur?Vår reporter har tagit med sig tre olika parfymer ut på Stockholms gator för att se vad svenskarna föredrar.Albin Liljestrand: ”Tycker man den luktar gott, ta den!”Meningarna går isär, men en sak står klart: allt fler menar att dofter inte borde begränsas av etiketter.– Det är väl bra att både tjejer och killar kan köpa samma parfym, säger Joanna Agerstig.",Övrigt
1,Rektor åtalas - jagade källor,"Rektorn på en stor grundskola i Stockholm misstänks ha pressat en lärare att avslöja vilka i personalen som pratat med media.Ett brott mot grundlagen, enligt Justitiekanslern, JK, som nu åtalar rektorn.Som bevis finns bland annat en hemlig ljudinspelning.Efter ett upplopp på skolan förra året, där över hundra elever var inblandade i slagsmål och stök, skrev tidningen Vi Lärare om vad som hade hänt. Fackliga företrädare berättade i artikeln bland annat om att de såg personalbrist som en av orsakerna till kaoset.Men efteråt försökte rektorn ta reda på vilka i personalen som hade pratat med journalister. Något som JK nu menar kan vara ett brott mot efterforskningsförbudet i yttrandefrihetslagen. Som bevis lyfter man bland annat fram en lärares vittnesmål och en hemlig ljudinspelning från mötet med rektorn.”Djupt beklagligt”På inspelningen kan man höra hur rektorn pressar läraren och säger:”Den här artikeln som dök upp i Vi Lärare, var du på något sätt inblandad?” och ”Var ifrån får de bilden som de målar upp?”.– Det är en lättnad för vår medlem att JK tar upp det. Att begå grundlagsbrott som rektor på en skola där vi undervisar våra elever om just detta är givetvis djupt beklagligt, säger Simon Sandström, huvudskyddsombud för facket Sveriges lärare i Stockholm.Rektorn nekar till brottet.Han har tidigare brutit mot arbetsmiljölagen och tvingats betala 50 000 kronor i skadestånd, efter att ha struntat i fackets skyddsstopp i samband med upploppet. Han är fortfarande i tjänst som rektor på skolan.",Lag och rätt
1,Nu blir det enklare att köpa utländska aktier,"Allt fler svenska investerare väljer att rikta blicken mot andra sidan Atlanten. Där finns nämligen några av världens största techbolag. Men det finns förstås fler utländska aktiemarknader att upptäcka.Hos den nya aktiehandeln SAVR blir det billigare att handla utländska aktier än hos många andra. Svenskar investerar gärna i svenska bolag, vilket är lätt att förstå. I Sverige finns en rad spännande företag som det gått mycket bra för de senaste åren.Inom investerarvärlden är dock “home bias” ett välkänt begrepp. Fenomenet innebär att investerare, oavsett var de bor, ofta äger fler inhemska aktier än utländska. Det finns både för- och nackdelar med home bias. En fördel är förstås att det kan kännas tryggt att investera i ett företag eller på en marknad man känner till. Undersökningar visar nämligen att det är lättare att göra misstag om man gör investeringar i bolag som man inte riktigt förstår sig på.Diversifiera portföljenOm majoriteten av ens aktieportfölj består av bolag från ett enskilt land kan det dock medföra vissa risker. Om landet drabbas av ekonomiska förändringar i form av exempelvis lägre tillväxt så kan det innebära stora svängningar i värdet på ens investeringar. Därför kan det vara en god idé att diversifiera sin aktieportfölj. Det innebär att man sprider och därmed minimerar risken i sitt sparande. Ett sätt att sprida risken är att investera i olika branscher och företag, men också att investera på flera olika marknader. Många väljer därför att rikta blicken utanför Sveriges gränser där det finns många spännande bolag att upptäcka. Siffror från Statistikmyndigheten SCB visar att det skedde en ökning av det svenska innehavet i utländska portföljtillgångar under första halvåret 2023. Det totala innehavet låg då på 9 038 miljarder kronor vilket var en ökning med 12 procent jämfört med utgången av halvåret 2022. I slutet av juni 2023 fanns det största innehavet i amerikanska aktier. Det totala värdet låg då på 2 527 miljarder kronor. Att det största innehavet finns i amerikanska aktier kan bero på att några av världens största techbolag finns i USA.Det näst största innehavet bestod av brittiska aktier, där svenskarna hade 400 miljarder kronor investerade. Där är det främst fastighetsbolag och finansbolag som lockar investerare. Det tredje största innehavet fanns i Schweiz med 258 miljarder kronor. Där är det framförallt kända dagligvarujättar och läkemedelsbolag som driver till aktieköp. Smidigt att handla utländska aktier hos SAVRHos investeringstjänsten SAVR, som sedan september erbjuder aktiehandel, vill man göra det enkelt för sina kunder att handla med utländska aktier. Daniel Aarenstrup, grundare och vd, menar att det lönar sig att handla med utländska aktier hos SAVR i stället för hos nätbanker eller traditionella banker. – Våra konkurrenters prismodeller när det gäller aktiehandel är ofta väldigt komplexa – och utländsk handel är verkligen inget undantag. Hos vissa aktörer måste du exempelvis ringa in till växeln för att kunna handla med brittiska och schweiziska aktier – till ett högt courtage dessutom. Det behöver du inte hos oss. Hos oss kan du göra all handel smidigt i appen, till samma låga pris överallt. Handla utländska aktier smidigareVidare berättar Daniel Aarenstrup att courtaget kan variera från börs till börs och ofta vara väldigt dyrt när man handlar med utländska aktier – dock inte hos SAVR. – Vi har en och samma enkla prismodell för alla marknader. Minimicourtaget, det vill säga den minsta avgiften som tas ut för att köpa och sälja aktier, är endast 1 krona. Dessutom ser courtagetrappan likadan ut oavsett vilket land man handlar från.  Det gör att det blir lättare att ha koll på vad slutnotan för din handel hamnar på, säger Daniel Aarenstrup.Tänk på det här nu handlar med utländska aktierAtt handla med utländska aktier fungerar i princip på samma sätt som när du köper svenska. Du betalar courtage som vanligt. Däremot tillkommer det en så kallad valutaväxlingsavgift. Det är den avgift som banken, eller investeringsplattformen, tar ut när du handlar i utländsk valuta. Ofta ligger denna avgift på 0,25-0,45 procent. Hos SAVR däremot betalar du enbart 0,19 procent i valutaväxlingsavgift. Ha gärna i åtanke att när du handlar med utländska aktier så påverkas avkastningen av valutakursen. Avkastningen kan påverkas både positivt och negativt beroende på hur kursen mellan den svenska kronan och den aktuella valutan förändras.",Ekonomi
1,Nya studien på darknet ska hindra pedofilerna,"Svenska forskare har aktivt sökt efter pedofiler på darknet. Målet: att nå dem innan de begått sina första övergrepp. ”Om man inte är där när de precis börjat få de här fantasierna så händer någonting väldigt farligt, säger Christoffer Rahm, en av landets ledande pedofiliforskare.",Teknologi
1,Jag trodde inte högern skulle ta folks rösträtt,"Ebba Busch tycker invandrare har för stor makt. En av de saker som Donald Trump påstod innan presidentvalet var att en massa papperslösa invandrare skulle rösta på Demokraterna. Hans kampanj spred liknande rykten vid förra valet. Det var en av de lögner som ledde till Trumps fotsoldater stormade kongressen 6 januari 2021.När Donald Trump vann tystnade retoriken snabbt. Men hans försök att göra valet illegitimt har lämnat djupa sår.Några bevis för att horder av papperslösa invandrare röstar i valet har aldrig presenterats, men den rasistiska undertexten är kristallklar. De som röstar borde inte ha rätt att göra det. De är inte ”riktiga” amerikaner.I Sverige har liknande retorik sedan länge varit otänkbar.Tills nu.I en intervju med Aftonbladet i helgen ifrågasatte Ebba Busch att invandrare får rösta i kommunala val.– Vi tillåter människor ganska lättvindigt att rösta i kommunval. Det kan flippa en majoritet i en hel kommun, sa Ebba Busch.Ordet ”lättvindigt” är ganska lömsk retorik. För att få rösta i den kommun eller region där du bor måste du uppfylla ett antal villkor. För det första måste du vara folkbokförd i kommunen. Det gäller alla. Om du är svensk medborgare och har fyllt 18 år har du självfallet rösträtt. Eller om du är medborgare i ett EU-land, Norge eller Island.Slutligen, och jag gissar att det är denna grupp Ebba Busch riktar udden mot, kan du få rösta i kommunala val om du är medborgare i ett annat land men har varit folkbokförd i Sverige i tre år. För att rösta till riksdagen måste man vara svensk medborgare.Det är alltså inte ett dugg ”lättvindiga” regler. Du måste fortfarande vara folkbokförd i kommunen och ha alla dina papper i ordning. Att en stor grupp invandrare skulle komma från något land och bosätta sig någonstans för att tre år senare ”flippa en majoritet” i en kommun låter mest stolligt.Att människor som bor, arbetar och lever i en kommun har rätt att påverka hur den styrs är tvärtom själva grunden för demokratin.Med detta handlar naturligtvis inte om någon verklig situation. Liksom Donald Trumps retorik syftar det till att göra vissa människors röster mindre värda än andras.Vi hörde samma misstänkliggörande från höger efter EU-valet. Då stod Europaparlamentarikern Alice Teodorescu Måwe i Aktuellt och pratade om att en ”demografisk förändring” kunde ha påverkat valresultatet. Underförstått att vänsterns valseger inte var legitim.Även efter valet 2018 dök samma debatt upp. Högerns opinionsbildare gick i taket när Leila Ali Elmi kryssade sig in för Miljöpartiet från Göteborg. SvD:s dåvarande högerytter Ivar Arpi kallade henne ”den somaliska rösten i riksdagen” och påstod att hon kampanjat på somaliska istället för svenska.Sedan dess har högerns besatthet av människors bakgrund bara ökat. Men att de skulle gå så långt som till att ta ifrån människor rösträtten, det trodde jag faktiskt inte.",Invandring
1,Teodorescu Måwe har fel om medborgarskap Att hålla med KD är inget krav för att bli svensk,"Alice Teodorescu Måwe har föreslagit att svenskt medborgarskap ska villkoras med vissa politiska åsikter.”För att ens få ett svenskt medborgarskap bör det, precis som i den tyska delstaten Sachsen-Anhalt, krävas att den som önskar bli svensk medborgare också erkänner statens Israels rätt att existera och därtill har för avsikt att ta till sig de judiskt-kristna värderingarna som den svenska demokratin vilar på.” skriver hon på sin blogg.I dag är kraven raka och formella. Vill du bli svensk medborgare ska du kunna styrka din identitet, ha bott en viss tid i Sverige och vara skötsam.Att Alice Teodorescu Måwe hänvisar till Sachsen-Anhalt är intressant. Tyskland har på grund av sin historia en helt annan syn på politisk frihet än Sverige.Exempelvis övervakar det tyska författningsskyddet, Der Verfassungsschutz, det stora högerextrema partiet AfD, Alternative für Deutschland, i flera delstater.I Sverige är motsvarande parti, Sverigedemokraterna, i stället stödparti till regeringen.Tyskland är inte Sverige.Kravet på att nya svenskar ska ta till sig judisk-kristna värderingar ”som den svenska demokratin vilar på” känns nästan som en form av ”gaslighting”.Gaslighting är när du försöker vilseleda någon så att den börjar tvivla på sina egna sinnen och minnen.Den svenska demokratin är uttalat sekulär. Våra fri- och rättigheter har vi fått i konflikt med den tidigare religiöst präglade stat Sverige var. Tvärtom mot vad Alice Teodorescu Måwe skriver. Religionsfrihet, kvinnors rättigheter och rösträtt erövrades i hård kamp mot prästerskapet och den överhet som inpräntade lydnad i minsta barn”Ty det finns ingen överhet som inte är av Gud, och den som finns är insatt av honom.” som det står i skriften.Lyd. Tig. Vet din plats.Det var mot denna överhet som de stora folkrörelserna reste sig. De krävde individuell frihet, människovärde och att få tro på vad de ville.Min släkt var bland dem. Generation efter generation.Med ena benet i arbetarrörelsen och det andra i frikyrkan. De krävde frihet från staten och frihet från statskyrkan. De ville bestämma själva och forma sina egna liv.Till stor del genom att hålla isär just religion och politik.Det var genom dem och miljoner andra som Sverige blev just ett av världens mest sekulära, individualistiska och moderna länder.Så byggdes den svenska demokratin.I dagens Sverige har vi därför religions- och åsiktsfrihet. Du får absolut bygga ditt liv kring judiskt-kristna värderingar om du vill. Eller kring Det flygande spagettimonstrets etiska kod, om du hellre vill det.Eller kring socialistiska värderingar. Liberala, buddistiska, muslimska, pacifistiska eller till och med kristdemokratiska.Även om jag inte skulle rekommendera just det.Förlåt för ironin, jag förstår naturligtvis att denna diskussion – även denna – är kod för att dra en gräns mot muslimer.Men det blir absurt om gränsen för att bli svensk ska gå just vid Kristdemokraternas partiprogram. Partiet skulle inte ens komma in i riksdagen om det var val idag.Alice Teodorescu Måwe har helt enkelt fel.",Politik
1,Jimmie Åkesson: Ett styrkebesked från västvärlden,"Republikanernas Donald Trump ser ut att bli USA:s nästa president.Något som splittrar svenska politiker.”Ett styrkebesked från västvärlden”, skriver Jimmie Åkesson (SD) på Facebook.Statsminister Ulf Kristersson (M) gratulerar Donald Trump till segern i det amerikanska presidentvalet. På en presskonferens tar han upp ett antal ”oroande tendenser” i amerikansk politik. Till dessa hör ett ”stenhårt” tonläge och polariserad debatt, säger Kristersson.– Låt oss inte gå den vägen, låt oss behålla ett sansat tonläge. Låt sakfrågorna stå i centrum för den politiska debatten. Det är min vädjan.Han talade också om risken att stödet till Ukraina minskar. Den frågan har enligt Kristersson en ”särställning bortom alla andra”.– Det finns ingen annan fråga som har samma existentiella betydelse för länder i vår del av världen som Ukraina.Han säger att det är ett starkt svenskt egenintresse att upprätthålla Sveriges nationella ochEuropas gemensamma militära och civila försvar av Ukraina.Han tar också upp risk för ökad ekonomisk protektionism och minskat internationellt klimatengagemang.– Vi har under längre tid planerat för olika scenarier, att vi planerat för olika händelseutvecklingar och att vi är väl förberedda på detta. Sverigedemokraternas partiledare Jimmie Åkesson skriver på Facebook: ”Polariseringen under den amerikanska valrörelsen är naturligtvis oroande för varje demokratiskt sinnad person, men i skrivande stund ser det förhållandevis lugna valet ut att markera en seger även för demokratin och därmed ett styrkebesked för västvärlden.”Han skriver också att Sverigedemokraterna inte tagit ställning.”Det ligger nära till hands att anta att det är plånboksfrågor och faktiska politiska förslag som har fällt avgörandet, snarare än starka överord, luddiga visioner och skrämselpropaganda.””Oroande att Trump talat som han gjort”Socialdemokraternas ledare Magdalena Andersson säger till Aftonbladet att både Sveriges regering och övriga EU ska knyta goda kontakter med Donald Trump och andra i den amerikanska administrationen.– Då handlar det om att påtala det faktum att det ligger i USA:s intresse att vi har ett starkt Nato. Det ligger i USA:s intresse att Europa är tryggt och säkert. Det ligger i USA:s intresse att fortsätta stödet till Ukraina.Vad det betyder för Sverige att Trump blir nästa president beror på vilken politik han kommer att föra, säger Magdalena Andersson.– Det kan vara oroande att han talande som han har gjort under den här valkampanjen. Både vad gäller stödet till Ukraina och vad gäller Nato. Därför är det viktigt att arbeta med Trumpadministrationen och kongressen. Det handlar också om svenska jobb, svenska företag och svensk välstånd.Hon svarar också på kritiken mot att hon öppet tagit ställning för Harris och säger att Ulf Kristersson för fyra år sedan tog ställning för Biden mot Trump.– Så vi kommer att få en facit att se om det påverkar relationerna med Trump eller inte. Om mitt ställningstagande skulle påverka så antar jag att hans ställningstagande kommer att påverka.SD:s Tobias Andersson hos Young RepublicansSverigedemokratern Tobias Andersson har följt valvakan på plats hos Young Republicans i Miami.Hans förhoppning är att Sveriges och USA:s relationer förblir starka. Han riktar kritik mot Socialdemokraternas ledare Magdalena Andersson och Centerpartiets Muharrem Demirok som tagit ställning för Demokraterna.– Det är ett problem att vi har haft ledande oppositionspolitiker på plats här som har kampanjat för, om det nu blir som så, den förlorande sidan. Jag tror ju inte att det hade uppskattats av en Trumpadministration att partiledaren för vårt största parti låter som en Kamalamegafon hemma i Sverige.– Det är den typen av aktivism som riskerar att skada relationer mellan våra länder.Dadgostar: Därför förlorade Demokraterna Vänsterpartiets ledare Nooshi Dadgostar säger att valresultatet kommer att ”skapa en stor oro i allt ifrån kvinnors rättigheter, klimatarbetet till folkmordet i Gaza och kriget i Ukraina”.Hon säger också att Demokraterna förlorade valet för att den nuvarande Bidenadministrationen, där Harris är vicepresident, misslyckats med att förbättra livet för arbetare och medelklassen. Enligt Nooshi Dadgostar beror det på inflationen, att företagen ”höjde sina priser och vinster”, något som Biden och Harris gjorde alldeles för lite för att motverka, enligt Dadgostar.– En valkampanj inriktad på business as usual i kombination med ett fokus på att locka republikanska marginalväljare, det vi i Sverige kallar ”Magdamoderater” imponerade inte på den hårt pressade arbetare- och medelklassen, säger Dadgostar.För Sverige innebär en Trumpseger att Europa blir viktigare, säger förre utrikesministern Carl Bildt till Sveriges Radio. Han säger till Sveriges Radio att USA har en mycket betydande roll i världen, även om den blivit lite mindre betydande de senaste decennierna.– Nu måste vi se vad vi kan göra för att stärka den Europeiska unionen. Vi överlevde fyra år med med Trump tidigare, nu gäller det att överleva ytterligare fyra år.",Politik
1,Regeringen vågar inte ändra asylmottagandetSD: Dags att tydligt deklarera att Sverige är fullt,"Sverigedemokraterna har länge förordat asylmottagande i säkra tredjeländer. De exakta formerna är mindre viktiga än huvudpoängen: personer som saknar rätt att vistas i Sverige eller EU ska inte tillåtas resa in.Ingen ska tvingas genomföra livsfarliga resor över medelhavet, eller betala människosmugglare för att få skydd.På senare tid har förslaget om asylmottagande i tredje land blivit mer aktuellt, bland annat på grund av danska och brittiska samarbeten med Rwanda och Italiens motsvarande med Albanien. Ytterligare EU-länder har uttryckt stöd för liknande lösningar, exempelvis Österrike, Finland, Tyskland, Danmark, Polen.Konceptet med asylmottagande i tredjeländer handlar om att avvisa asylsökande med hänvisning till att de kan tas emot utanför EU, vilket är det enda sättet att på riktigt komma åt människosmugglarnas affärsmodell (en målsättning som uttryckts av både S, MP och M).För att komma dit krävs en mindre ändring i asylprocedurförordningen, en ändring som också var på bordet i förhandlingen om migrationspakten men som tyvärr inte överlevde hela vägen fram.I maj 2024 skrev 15 medlemsstater, inklusive Danmark och Norge (som inte är medlem i EU, men som samarbetar med unionen i frågor om asyl), ett öppet brev till kommissionen med bland annat förslag om asylmottagande i tredjeland.Det råder med andra ord inga tvivel om att andra länder sneglar på denna möjlighet.Införför EU-toppmötet den 17 oktober, skrev kommissionens ordförande von der Leyen ett öppet brev till medlemsstaterna där hon talade om innovativa lösningar för att hantera illegal migration.I brevet skrev hon att kommissionen under nästa år ska se över reglerna vad gäller säkra tredjeländer, samt att EU ska fortsätta att försöka hitta vägar för att implementera så kallade återvändandehubbar utanför unionen.Trots tydliga ambitioner om ett paradigmskifte inom migrationspolitiken vågar inte Sveriges regering visa ett tydligt ledarskap och pressa på unionen för att göra verklighet av förslagenÅtervändandehubbar är en plats dit illegala eller utvisningsdömda brottslingar, vars utvisningar just nu inte kan verkställas, kan sändas i väntan på att återvända till sitt hemland.Denna möjlighet ryms inom dagens regelverk, vilket i praktiken innebär att Sverige skulle kunna påbörja den processen och på riktigt visa att ett nej är ett nej.Tillsammans skulle dessa två förslag, det vill säga asylmottagande i tredje land och återvändandehubbar, revolutionera den europeiska asylpolitiken och dessutom, utan att kränka asylrätten, uppnå det mål som i stort alla partier påstår sig vara överens om, nämligen en reglerad invandring.Ursula von der Leyen är EPP-gruppens kandidat till posten som kommissionens ordförande, vilket kan liknas vid EU:s president.I EU-politiskt hänseende är hon Moderaternas och Kristdemokraternas partiledare. Mot den bakgrunden är det något uppseendeväckande att det enda partiet i Sveriges riksdag som fullt ut står bakom dessa två migrationspolitiska åtgärder, är ett konservativt parti från en konkurrerande partigruppgrupp i EU.Trots tydliga ambitioner om ett paradigmskifte inom migrationspolitiken och trots ett föredömligt arbete av Maria Malmer Stenegaard i förhandlingarna om migrationspakten, vågar inte Sveriges regering visa ett tydligt ledarskap och pressa på unionen för att göra verklighet av förslagen.Det är hög tid att påbörja arbetet med en återvändandehub, vilket skulle lösa det fortfarande mycket stora problemet med illegala migranter och utvisningsdömda brottslingar som tillåts bo kvar här. Regeringen måste också tydligt meddela stöd för en översyn av tredjeland-konceptet, vilket alla seriösa politiker borde inse är den enda vägen framåt.",Politik
1,Ser inte Jimmie Åkesson ut som en socialministerUlf Kristerssons enda chans att bli omvald,"Efter ett halvår av skandaler ökar Jimmie Åkessons parti, enligt en ny mätning från GP/Novus. SD går i novembermätningen om Moderaterna och är återigen näst största parti.SD:s trollfabrik, mys med MC-gäng och rasistiska retorik avskräcker inte väljarna.– Det ser vi även med Donald Trump. Det kan komma hur många skandaler som helst, väljarna backar honom ändå, säger Hjalmar Strid på Novus, till GP.Socialdemokraterna är större än hela regeringen. Både L och KD skulle åka ur riksdagen om det var val idag.Blir jämntSkenet bedrar, naturligtvis. Tills valet kommer marginalerna mellan blocken ha krympt ihop. Svenska val blir i regel mycket jämna.Men det intressanta är snarare var tyngdpunkten ligger inom blocken. Inom oppositionen ligger den någonstans mellan Socialdemokraterna och Centerpartiet. Även Vänsterpartiet och Miljöpartiet behövs men Magdalena Anderssons strategi är att erövra den politiska mitten – och behålla den.Det kan vi se i en lång rad frågor som migrationspolitik, kriminalpolitik och nu senast ekonomisk politik.SD har initiativetTill höger är det precis lika tydligt att Sverigedemokraterna har det politiska initiativet. På punkt efter punkt genomför nu Ulf Kristersson SD:s politik. Det vi ser är ett auktoritärt och konservativt systemskifte, en nedmonterad klimatpolitik och en välfärd som går på knäna.Och tittar vi framåt så förbereder sig SD för regeringsmakten.Det är uppenbart oavsett vem man pratar med.Journalisten Tomas Ramberg på DN konstaterade för några dagar sedan att SD skulle få tillsätta hela tio ministrar om det skulle bli aktuellt. Liberalerna skulle få två. Han utsåg också självmant Jimmie Åkesson till justitieminister.Sociala frågorI takt med att mätning läggs till mätning blir det allt svårare att se hur M, KD och L skulle kunna säga nej. Det skeppet har redan seglat även om det, i skrivande stund, bara är Kristdemokraternas ungdomsförbund som rakt ut har sagt att Jimmie Åkesson bör få komma in i regeringen. Så här dags om två år kommer ingen till höger längre att säga emot.Men på en punkt tror jag Tomas Ramberg har fel. Justitieministern i den regeringen kommer att heta Richard Jomshof.Jimmie Åkesson själv kommer att vilja hålla kvar i SD:s strategi att försöka vinna över arbetareväljare. Det gör han sannolikt bäst som socialminister.Hans sociala förmåga verkar det – att döma av bilderna från hans bröllop – inte heller vara något fel på.",Politik
1,Svenska samer är allt annat än privilegierade. Staten verkar inte intresserad av att ta sitt ansvar,"Hur många gånger har man inte hört en svensk säga ”vi har lite vallonblod i släkten”? Oftare, vill jag påstå, än ”vi har lite sameblod i släkten”, trots att det senare borde vara oerhört mycket vanligare. Vallonerna kom hit på 1600-talet och enligt NE så var det bara cirka 900 som stannade. De har rimligen lämnat ett genetiskt avtryck här men jämfört med den ursprungsbefolkning som alltid funnits här …?Jag kan inte låta bli att tänka att det beror på att många av oss i skolan fick lära oss mer om vallonerna än om samerna.Själv är jag åttondelssame, tackar som frågar. Min morfars far föddes utanför Vilhelmina. Hans släkt var vad som i kyrkboken kallades ”fattiglappar”, det vill säga de ägde inga renar. Så bleka var hans utsikter att han lämnade hemtrakten och hamnade i Skåne där han blev statare; så var han inte längre fattiglapp utan bara fattig.Det här vet vi bara för att min mamma har släktforskat, utöver dna finns inget som helst samiskt traderat i släkten. Det är utslocknat, utspätt, assimilerat, just som Mats Jonsson beskriver processen i sin fina familjekrönika ”När vi var samer”. Precis som det gått till med så mycket av den samiska historien.Det är därför en särskild ironi att så mycket av konflikterna mellan majoritetssamhället och den samiska minoriteten bottnar i just historieskrivningen.För knappt ett par veckor sen lade regeringen ned den parlamentariska renmarkskommittén, en av de största utredningar som gjorts i Sverige. Den tillsattes för att hantera följderna av den så kallade Girjasdomen, som HD meddelade 2020, och har arbetat sedan sommaren 2021. I augusti 2023 lade den fram ett delbetänkande, där man hade kommit fram till att de flesta samebyar i Lappland sannolikt i likhet med Girjas har upplåtelserätten av småviltsjakt och fiske i sitt område. Men ledamöterna från M, KD och SD reserverade sig mot delbetänkandet. Till tidningen Svensk Jakt sa John Widegren (M) att han inte gillade den inriktning kommittén hade tagit. ”Vi håller inte med om den historieskrivning som [utredningens ordförande Eric M] Runesson och sekretariatet tagit fram.”… rubriken ”Stoppa förfalskningen av Sveriges historia” är en god sammanfattningStrax före beskedet om Renmarkskommitténs nedläggning gick Peter Wennblad på Svenska Dagbladets ledarsida till storms mot Sanningskommissionen för det samiska folket, den andra stora statliga utredning som direkt angår Sveriges samer. Den skapades 2021 med uppdraget att ”kartlägga och granska den politik som förts gentemot samerna i ett historiskt perspektiv och dess konsekvenser för det samiska folket”.Peter Wennblad krävde i sin text att kommissionen rakt av skulle läggas ner. Han hade fått veta att kommissionens ordförande, diplomaten Anders Lidén, var på väg att hoppa av; enligt Wennblad för att kommissionen hade kidnappats av samiska intressen. Lidén var mycket riktigt på väg att sluta men i för en diplomat osedvanligt raka ordalag dementerade han de skäl Wennblad hade uppgivit. (Lyssna gärna på den podd från den 11 november som SvD:s ledarredaktion spelade in, där Wennblad och Lidén möts.)Det här debaclet kom lite att överskugga Wennblads text i övrigt. Men rubriken ”Stoppa förfalskningen av Sveriges historia” är en god sammanfattning. Han kallar kommissionen ”en identitetspolitisk beställningsprodukt” vars syfte är att ”slå fast en nyanslös historieskrivning” med målet att legitimera ”samepolitiska krav på (ännu) mer makt och inflytande över norra Sverige”.Jag säger verkligen inte att samers intressen alltid ska gå före alla andrasIdén om samernas stora makt inte bara i norr har Wennblad förfäktat tidigare, i september 2023 var rubriken på en av hans ledare ”Sverige ska inte styras av samebyarna”. Hela Sverige alltså. Det var samtidigt som Hanne Kjöller i DN kallade renägande samer en adel – som får den verkliga adeln att framstå som ”white trash”, förtydligade hon på Twitter. Den verkliga adeln alltså, som i en del fall ärvt gods och (jakt-)marker sen drottning Kristinas dagar. Hörde jag nyanslös? Det är ett obegripligt tonläge.Kommen så här långt kanske jag ska säga att jag vet utmärkt väl att intressekonflikterna när det gäller markanvändningen i norr är många och knivskarpa. Gruvor, vind- och vattenkraft, försvar, skogsbruk, turism, jakt och fiske – och så rennäringen. Här är det svårt att ens nå kompromisser, att alla ska bli nöjda bedömer jag som omöjligt. Jag vet också att det inte finns ett samiskt intresse, utan att konflikterna löper djupt också inom gruppen, särskilt mellan renägande och icke-renägande samer. Jag säger verkligen inte att vissa samers intressen alltid ska gå före alla andra.Herrarna satte dem dit, kan man sägaMen det uppstår en dissonans i debatten när samerna utmålas som just privilegierade. De renägande samerna, om vi ska urskilja dem, är ett intresse bland andra. Samiska protester har sinkat men knappast stoppat gruvor och vindsnurror. Och igen, historien måste få spela roll. Jag vet inte hur man ska läsa den för att se samerna som privilegierade, om man nu inte tycker att tvångsförflyttningar, rasbiologi och nomadskolor är eftersträvansvärt (och då talar jag bara om 1900-talet). Dagens samer verkar inom de lagar och system som den svenska staten har skapat, inklusive konstruktionen av samebyarna. Herrarna satte dem dit, kan man säga. Att HD gav Girjas upplåtelserätten för småviltsjakt och fiske kan förvisso ses som ett privilegium – men ett som den samebyn har hävdvunnen rätt till, enligt lagar stiftade i Sveriges riksdag. Om andra samebyar inte får vad lagen gett Girjas rätt till, är de då inte snarare motsatsen till privilegierade?Medan Renmarksutredningen ännu arbetade stämde ytterligare fem samebyar staten, med hänvisning till Girjasdomen. En del tyckte att de borde ha väntat in utredningen och en politisk lösning i stället. Men samebyarna litade inte på att utredningen skulle gå deras väg och med facit i hand fick de ju rätt. Det finns en misstro mot staten – som av historiska skäl inte är svår att förstå – och om staten alls är intresserad av att göra något åt det så tror jag att det vore ett misstag att göra som Peter Wennblad vill och lägga ner även Sanningskommissionen.Jag är sannerligen inte avundsjuk på den som får ta över efter Anders Lidén; de många avhoppen (bland annat är Lidén den andra ordföranden som slutar) säger att det är en kommission med stora interna spänningar, och även jag har hört om en strävan hos vissa att gå utanför direktiven. Kanske produceras en del rappakalja, det kan varken jag eller Peter Wennblad veta än. Men i det läge som råder – hur skulle en nedläggning kunna uppfattas på annat sätt än som majoritetssamhällets i bästa fall ointresse, i värsta avfärdande av vad staten har utsatt den samiska minoriteten för?Det finns dessutom ytterligare en statlig utredning där samernas plats i svensk kultur och historia har hamnat i blickfånget – eller kanske snarare utanför det. Det är den om en kulturkanon. För någon månad sen sa kanonkommitténs ordförande Lars Trägårdh till DN att han i sitt arbete att färdigställa vad det nu ska bli inte tänkte göra skillnad på same och frimärkssamlare. Detta eftersom han tycker att den svenska minoritetspolitiken är ”vansinne” (samerna är en av fem erkända nationella minoriteter i Sverige).… jag har heller inte noterat någon oro på till exempel SvD:s ledarsida för att kommittén kidnappats av Trägårdhska intressenDet står honom givetvis fritt att tycka och säga så och vara hur aktivistisk som helst – aktivism ser jag som en viktig och vital del av demokratin – men han kan inte vara det i sitt uppdrag som statlig utredare. Där måste han, precis som Sanningskommissionen, hålla sig till de direktiv han har fått och i de ingår dialog med de svenska minoriteterna. (Sen håller jag med DN:s Kristina Lindquist om att den kultursyn som Sverigefinländarnas representant gav uttryck för är ”helt vrickad”.) Jag tänker verkligen inte kräva Lars Trägårdhs avgång, dels går det här fortfarande att räta upp och dels är underhållningsvärdet i projektet alldeles för högt. Men jag har heller inte noterat någon oro på till exempel SvD:s ledarsida för att kommittén kidnappats av Trägårdhska intressen.",Kultur
1,Danmark överens om historisk koldioxidskatt,"Efter intensiva förhandlingar har den danska regeringen fått igenom ett politiskt paket som syftar till att främja den gröna omställningen. Med den så kallade ”gröna trepart” kommer landet att införa en koldioxidskatt på lantbruk 2030.Tio procent av Danmarks yta ska även omvandlas till natur och skog fram till 2045. Kväveutsläppen från lantbruket ska minskas med 13 780 ton om året.– Vi blir det första landet i världen som inför en koldioxidskatt på lantbruk, säger landets klimat- och energiminister Lars Aagaard (M).– Det visar en vilja att agera. Det visar också att den danska modellen fungerar där man involverar den sektor som påverkas av överenskommelsen, fortsätter Aagaard med hänvisning till landets lantbrukssektor som varit delaktig i förhandlingarna.Den nya skatten ska år 2030 uppgå till 300 danska kronor per ton utsläppt koldioxid och därefter höjas till 750 kronor per ton 2035.Men skatten kombineras med ett grundavdrag på 60 procent, vilket gör de faktiska skattesatserna avsevärt lägre.Detta beskrivs som en seger av ordföranden i lantbruksorganisationen Landbrug&Fødevarer, Søren Søndergaard.— Vi har gjort ett betydande avtryck på resultatet, säger han.Skatten kommer att baseras på utsläpp från gödselhantering och från boskapens matsmältning.Överenskommelsen har redan kallats för historisk. Vissa partier hade dock velat gå ännu längre.– Det råder ingen tvekan om att jag hade önskat en högre koldioxidskatt, säger Signe Munk (SF).",Utrikes
1,Pete Hegseth kan bli Trumps försvarsminister – kritiken,"Han ska ansvara över världens största militär.Men den stora frågan alla ställer sig är – vem är Pete Hegseth?– Jag visste inte vem han var, jag fick läsa hans Wikipedia-sida, säger en anställd på försvarsdepartementet till Politico.USA är det land i världen som spenderar överlägset mest på sin militär.I somras röstade kongressen för nästa års militärbudget. Den ska ligga på 9,3 biljoner svenska kronor.I veckan presenterade Trump vem som ska ansvara för den. Det blev Fox-ankaret, veteranen och den våldtäktsanklagade Pete Hegseth.– Vem? säger en anställd på försvarsdepartementet till Politico.”Hade du låtit honom driva Walmart?”Flera anställda på försvarsdepartementet beskriver Trumps besked som en chock. Hegseth har aldrig varit förtroendevald, har aldrig drivit ett företag och har heller inte haft något större ansvar inom militären.Nu ska han basa över 2,8 miljoner anställda, både i USA och utomlands.– Skulle du låta honom driva Walmart [detaljhandelskedjan med 2,2 miljoner anställda, reds. anm]? För det är ungefär så många anställda vi har, säger en anställd.– Det är tröttsamt och utmanande, och det har absolut ingenting att göra med att vara med på Fox News och hålla långa utläggningar.Examen från Harvard – tjänstgöring i IrakDe senaste tio åren har Hegseth gjort just det – suttit i Fox News helgprogram ”Fox and Friends” och hållit långa utläggningar om både det ena och det andra. Programmet råkar också vara Donald Trumps favoritprogram.Hegseth har dock en gedigen akademisk bakgrund, med examen från både Harvard och Princeton i statsvetenskap.Strax efter avslutade studier gick han med i hemstaten Minnesotas nationalgarde. Hans pluton skickades till Guantanamo Bay, och senare även Irak och Afghanistan.2021 var Hegseth en av tusentals soldater från nationalgardet som frivilligt ställde upp som vakter under Joe Bidens installationsceremoni 2021 – men Hegseth petades på grund av en tatuering med högerextrema konnotationer.”Efter tjugo år spottade den militär jag älskade, kämpade för och respekterade ut mig”, skriver Hegseth om händelsen i sin nya bok.Han lämnade militären officiellt två månader senare.Utspelet: Inga kvinnor i stridande rollerHegseth har sedan 2015 varit en av Trumps mest högljudda supportrar på Fox News, och var ett av namnen Trump övervägde att leda veterandepartementet under sin förra administration.Sedan han lämnade det militära har han kritiserat sin tidigare arbetsgivare kraftigt. – Jag menar ärligt att vi inte borde ha kvinnor i stridande roller. Men jag älskar kvinnliga tjänstgörande, som bidrar fantastiskt, sa Hegseth tidigare i november till Shawn Ryan.44-åringen, som kan bli den näst yngsta försvarsministern i USA:s historia, har även kritiserat militären för att vara ”woke”.– Han verkar vara mer intresserad av att starta krig med Pentagon och våra militärer än att förbereda dem för ett potentiellt krig med våra motståndare, säger demokraten Jason Crow till Wall Street Journal. ”Demokraterna kom på omikron-varianten”Den blivande försvarsministern har även slängt sig med flera konspirationsteorier. Bland annat påstod han att under coronapandemin att demokraterna ”kom på” omikron-varianten av viruset för att hjälpa partiet i mellanårsvalet 2022.– Vänta er en ny variant i oktober vartannat år, sa han då enligt CNN.Efter stormningen av Kapitolium i januari 2021 hyllade han demonstranterna och kallade dem ”patrioter”.2017 anklagade en kvinna Hegseth för att ha våldtagit henne på ett hotellrum i Kalifornien, och en polisutredning startades.I dagarna skrev Washington Post att Hegseth 2020 betalade kvinnan för att hon inte skulle ta anklagelserna vidare. Samtidigt rapporterade CNN att anklagelsen tagit Trump-lägret på sängen, och att hans nya stabschef Susie Wiles på torsdagen pratat med Hegseth på telefon om fallet.Fox-kollegan: ”Han är en veteran... och?Genom åren har Hegseth stoltserat med sitt norska påbrå, något VG redde ut i dagarna.– Nu ska jag och mina tre söner försöka etablera kontakt med honom. Det kommer säkert att bli väldigt svårt. Men om Pete dyker upp i Trøndelag, skulle det vara väldigt roligt att få honom på besök, säger borgmästaren i Stjørdal Ivar Vigdenes, som är släkt med Hegseth.Det återstår att se om Hegseth blir igenomröstad i senaten, och hur han sköter sig om chef över världens största militärmakt.Men hans blivande anställda är, minst sagt, skeptiska.– Det finns mycket byråkrati som behöver hanteras och bantas ner. Men allt finns av en anledning. Om du desarmerar en bomb måste du veta vilka kablar du ska klippa, du kan inte bara klippa alla, säger en Pentagon-anställd till Politico.Hegseths tidigare kollega på ”Fox and Friends”, Gretchen Carlson, var även hon kritisk till hans magra cv.”Från löjliga intervjuer på diners i Fox & Friends till försvarsminister? Jag trodde aldrig att jag skulle säga att jag är chockad över någon utnämning efter valet, men att nominera Pete Hegseth till den här otroligt viktiga rollen? Ja, han är en veteran... och?”, skrev Carlson på X.",Utrikes
1,Ukraina anfaller med nya vapen,"Ukraina har utfört sitt första anfall i gränsområdet mot Ryssland med det amerikanska Atacms-systemet sedan det nya klartecknet kom från Washington, rapporterar ukrainska medier.Förskoleläraren första fullträff – träffar missilen.USA uppges häromdagen ha gett ett länge efterfrågat grönt ljus för anfall med långdistansvapen, i första hand Atacms, in i Ryssland.",Krig och konflikt
1,Polisens larm till adelsätten i natt,"Hoten mot affärsmannen Joachim Kuylenstierna trappas upp.I natt tvingades polisen till en unik åtgärd – hundratals personer med adelsättens efternamn ringdes och varnades.Personer i ålder från spädbarn till 90-åringar larmas om fara, kan Expressen berätta. – Det känns väldigt obehagligt, säger en person ur ätten som Expressen pratat med.I söndags skedde ett sprängdåd på en adress på Gärdet i Stockholm hos generaldirektör Johan Kuylenstierna. Polisen misstänker att attacken hör samman med hoten mot affärsmannen Joachim Kuylenstierna, men att en person utan släktkoppling drabbades. – Det är väldigt obehagligt i så fall, att det sker för att vi har samma efternamn, har generaldirektören Johan Kuylenstierna sagt till Aftonbladet. Dådet – liksom hot som kommit in mot affärsmannen – gör att polisen tvingats vidta särskilda åtgärder.”Skarpt” hotPolisen har under natten till tisdag ringt runt till hundratals människor med efternamnet Kuylenstierna. Man uppfattar att det finns ett hot riktat mot alla med adelsättens efternamn. Hotet bedöms som ”skarpt”. Flera poliser har suttit och ringt runt efter telefonlistor och där ombett människor över hela landet med efternamnet att vara observanta och uppmärksamma. Polisen har även avsatt resurser åt att kontrollera personer och fordon i anslutning till personernas adresser. I samtalen med personer med det aktuella efternamnet har polisen berättat att de fått kännedom om ett hot riktat mot personer med samma efternamn som finns i hela Sverige och Norden. Det ska inte finnas något konkret hot riktat mot specifika personer utan snarare ”alla”. Enda kopplingen är just efternamnet.Rådet: Lev som vanligtI samtalen har personer med efternamnet, enligt Expressens uppgifter, uppmanats att inte bli rädda – men att däremot ha en förhöjd vaksamhet och notera eventuella avvikelser i omgivningen. Expressen har pratat med en ur ätten som dock ej ännu blivit uppringd men som läst om hoten som personer med efternamnet utsatts för:– Det känns väldigt obehagligt. Den här personen som hotet är riktat mot är inte ens med i adelskalendern. Det är fullständigt omöjligt att förstå. För de som känt en otrygghet att skicka barn med efternamnet till skolor har polisen betonat att det inte finns ett ”konkret hot” men att det är upp till den enskilda att avgöra. I övrigt är rådet att ”leva som vanligt” men att ringa polisen om något inte är som det brukar i omgivningen.",Kriminalitet
1,Så enkelt minskar du matsvinnet,"I Sverige slänger vi cirka 15 kilo ätbar mat varje år – per person. Men det behöver inte vara så. I frysen finns en hållbar lösning – fryst mat håller länge, har hög kvalitet och är enkel att använda och portionera. Genom att bara använda det du behöver minskar du matsvinnet vilket bra för din plånbok och miljön.Svenska folket slänger mycket mat. De matvaror som oftast hamnar i sophinken är färsk frukt, färska grönsaker, bröd och matrester. Enligt en undersökning från Livsmedelsverket slänger vi 15 kilo ätbar mat per person och år. Samtidigt visar undersökningen att den starkaste känslan vi har när vi slänger maten är ”oekonomisk”, som 62 procent av de tillfrågade svarade, följt av ”ohållbar”. Att producera mat kräver mycket resurser och de svenska hushållen lägger en stor del av sin inkomst på att köpa den. Det kan vara en starkt bidragande faktor bakom att fler än varannan svensk, 54 procent, har upplevt en konflikt med vänner eller familj om att kasta mat som passerat bäst före-datum. Fler har hittat till frysenEtt sätt att minska matsvinnet som har blivit allt vanligare är att använda sig av råvaror som förvaras i frysen istället för i kylen. Var fjärde svensk tror att fryst mat skulle sänka matkostnaderna för hushållet. Störst är tilltron bland unga där nästan varannan, 44 procent,i åldersgruppen 18-29 tror att matkostnaderna enligt matföretaget Findus undersökning ”Frysta Tillgångar”, som de tar fram varje år. Undersökningen från 2023 visade att det är hela tio gånger vanligare att man kastar grönsaker som förvarats i kylen än i frysen samt att det är nästan tre gånger vanligare att man kastar kött, fågel och fisk som förvarats i kylskåp än i frysen.Många fördelar med fryst matFördelarna som man kanske inte omedelbart tänker på med frysta råvaror är flera. En av dem är att du alltid kan äta råvarorna när de är i säsong, eftersom det är då de är skördade och sedan nedfrusna så snart det går. På det sättet ”stoppas tiden” på ett sätt som gör att näringsämnen, kvalitet och smak bevaras av att grönsakerna fryses in och den naturliga nedbrytningsprocessen avstannar nästan helt, samtidigt som det inte behövs några konserveringsmedel. Det innebär att det är fullt möjligt att kunna njuta av prisvärda sommargrönsaker mitt i vintern. Samma sak gäller för fisk, som fryses in bara timmar efter fångst, så att smak och näring bevaras. Lätt att ta tillvara på alltMen fördelarna med frusen mat slutar inte där. Med djupfryst mat är det enkelt att ta tillvara allt som finns i förpackningen. Genom att plocka fram precis den mängd som behövs och låta resten ligga kvar i frysen blir det inget spill. När det gäller Findus produkter tillagas alla produkter utom naturell fisk bäst från fryst, så att man  slipper tina maten och kan tillaga direkt. Sedan är det bara att frysa in resterna som blir över efter din måltid. Så har du en god måltid som ligger och väntar på dig, samtidigt som du minskar svinnet. ",Klimat
1,Därför släpptes Nytorgsmannen – trots problem i fängelset,"Det var i förra veckan som den så kallade ”Nytorgsmannen” greps misstänkt för ännu en våldtäkt, detta bara sju månader efter att han släppts ur fängelset, där han avtjänat sitt straff för några av Sveriges mest uppmärksammade sexualbrott. I det tidigare fallet dömdes han för ett flertal våldtäkter och sexuella övergrepp, där utredningen avslöjade både inspelningar av övergreppen och hur han manipulerade sina offer. Nytorgsmannen fick dock straffrabatt och frigavs efter två tredjedelar av sitt straff – trots återkommande misskötsel och problem i fängelset. Expressens krimkrönikör Fredrik Sjöshult har följt fallet nära och gästar ”Läget” – och menar att det finns en del som kunde gjorts annorlunda i fallet med ”Nytorgsmannen”.",Kriminalitet
1,Fjärås-älgen gör succé – viral över hela världen,"Flera stora tidningar skriver om älgen som bärsärk i Viktors garage.Förra helgen fick Viktor Örtegren och hans pappa besök av en älgtjur i garaget. Nu har klippet spridit sig utanför Sveriges gränser och har blivit viralt i Europa, USA, Australien och tidningar som New York Post, Canberra Times, och många fler har rapporterat om älgen i Fjärås.",Övrigt
1,6 skäl att det ryktas att fajten mellan Tyson och Paul var riggad,"Netflix-sända boxningsmatchen mellan Jake Paul och Mike Tyson blev lika uppmärksammad som den blev sågad.Men nu spekuleras det kring om fajten var på riktigt – eller riggad.Daily Mail har samlat sex skäl till att det ryktas om att matchen var uppgjord.1: Spel på matchen förbjöds i flera delstaterFlera amerikanska delstater förbjöd vadslagning på matchen mellan Jake Paul och Mike Tyson trots att den var sanktionerad.Enligt ESPN förbjöd sju av de 38 delstaterna där betting är legaliserad spel på matchen eftersom tyngre handskar än normalt användes. New York State Gaming Commission angav att matchen inte var berättigad till betting på grund av de ”icke-traditionella reglerna”.– Med tanke på alla faktorer togs beslutet i allmänhetens bästa intresse att inte tillåta vadslagning i Pennsylvania, säger en källa.2: Boxarna om matchen: ”Uppgjord”Tidigare boxningsmästaren Carl Froch hävdade att det fanns ”något i kontraktet” som hindrade Tyson från att ens försöka skada Paul. Han menade att det inte fanns någon som helst chans för Tyson att vinna.– Jag tror att det är en uppgjord match och att den kommer att pågå i tre eller fyra ronder. Jake Paul kommer definitivt att vinna. Tyson kanske börjar bra men sedan faller han ihop. Paul kan inte förlora. Det står i kontraktet att han inte kan förlora. Han är en värdelös ”wanker”, sade Froch till GB News inför matchen.Till och med nuvarande flugviktsmästaren Sara Bailey, som boxades i en av förmatcherna till Tyson-Paul, trodde matchen var riggad.– Ja, den var uppgjord, sade Bailey till ES News.3: Pauls ”signal” till TysonEn tittare ansåg sig ha hittat ögonblicket som bevisade att matchen var uppgjord.”Jake Paul signalerar till Mike att ta det lugnt”, skrev en användare på X i ett inlägg som inkluderade en video där Tyson slår till Paul på hakan.Efter slaget räckte Paul ut tungan mot Tyson vilket skulle vara ”signalen” enligt konspirationsteoretikern.Att räcka ut tungan mot motståndaren är dock något Paul har gjort i tidigare matcher.4: Fejkat ”fajt-manus” läckteEtt fejkat manus cirkulerade på sociala medier inför matchen och spädde på spekulationerna om att matchen var uppgjord.Där ”avslöjades” det vem som skulle knockas i den femte ronden. Det uppgavs också att Tyson skulle få ett sår ovanför ena ögat i den fjärde ronden.Trots att manuset visade sig vara ren fejk och att inget av det ovanstående inträffade väckte det starka reaktioner på nätet.5: Tysons ex-tränare: ”Är det på riktigt?”Tysons tidigare tränare Teddy Atlas uttryckte betänkligheter kring om matchen kunde vara uppgjord.– Min enda fråga är – är det på riktigt? Kanske är det det, jag hoppas det. Men kommer det att göras en ärlig insats för att uppnå det som alltid är målet – att gå in och krossa motståndaren, att knocka honom?, sade Atlas till The Sun före matchen.6: Paul ville inte knocka TysonPaul uppgav efter matchen att han medvetet undvikit att knocka Tyson.– Först ville jag vara aggressiv och knocka honom, men det försvann lite ju längre matchen gick. Jag ville ge fansen en show, men jag ville inte skada någon som inte behövde bli det, sade Paul.",Sport
1,Explosion i Vällingby – bombtekniker på plats,"En kraftig smäll har hörts i Vällingby i västra Stockholm och en byggnad har fått skador.– Det är oklart vad som har hänt, säger Nadya Norton vid polisen.Larmet kom strax före klockan 23 på måndagen. Smällen ska ha hörts på långt håll.– Det har blivit skador på en fastighet där. Det verkar vara någon ruta som är sönder, säger Nadya Norton.Hon vill inte säga om någon var i huset när det small. Ingen ska ha skadats fysiskt.Bombtekniker är på plats.En förundersökning är inledd om allmänfarlig ödeläggelse.",Kriminalitet
1,Trump nominerar Fox-profil till transportminister,"Donald Trump nominerar den tidigare republikanske kongressledamoten, reality-deltagaren och Fox-profilen Sean Duffy till transportminister, meddelar den tillträdande presidenten på sin plattform Truth Social.Duffy inledde sin bana i kongressen efter att ha vunnit en plats i representanthuset för sin hemdelstat Wisconsin 2010, en plats han höll till 2019 då han slutade på egen begäran till följd av att hans nyfödda dotter konstaterats lida av en hjärtsjukdom.Genombrottet i dokusåporI januari i fjol tillträdde han som en av programledarna för programmet ”The Bottom Line” på kanalen Fox Business. Sin bana inom tv-branschen inledde han redan 1997, när han var med i realityserien ”The Real World: Boston”, vilket han följde upp med att medverka i ”Road Rules: All Stars” året därpå.",Utrikes
1,Sis-anställd kan sparkas – sitter i fängelse,"En anställd på ett av Statens institutionsstyrelses ungdomshem har anmälts till myndighetens personalansvarsnämnd.Orsaken: Han sitter i fängelse.Mannen är sedan 2022 anställd som behandlingspedagog på ett ungdomshem för pojkar med psykosocial problematik samt kriminalitet och missbruk. Bland klienterna finns grovt kriminella pojkar, och institutionen har de senaste åren haft allvarliga problem med hot, våld och upplopp.I september i år dömdes mannen till fängelse i ett år och sex månader för grov kvinnofridskränkning, barnfridsbrott, misshandel och ringa dopningsbrott. Av hovrättsdomen framgår att han redan då var intagen i kriminalvårdsanstalt.Häktad – arbetsgivaren visste inteMannen häktades för brotten i maj i år, och har varit frihetsberövad sedan dess. Men först under hösten fick hans arbetsgivare reda på att han satt frihetsberövad. Institutionen tog därefter del av den fällande tingsrättsdomen, varpå man kontaktade mannen via hans advokat och informerade att en uppsägning kommer att bli följden av en fällande dom. ”[NN] mottog sedan bifogade dokument för att kunna säga upp sig själv men valde att inte fullfölja. Med bakgrund utav detta bedöms ärendet behöva tas vidare till PAN”, står det i anmälan.Personutredningen: ”Kort stubin”Det framgår inte av anmälan vilken orsak mannen angett till sin frånvaro under de månader han satt häktad.I den personutredning som gjordes medan mannen utreddes av polisen står att mannen ”uppger att han är emot våld i nära relationer, men tillstår att han har problematik kopplad till känsloreglering och svårigheter att hantera sitt humör, att han har 'kort stubin' och kan bli arg, vilket kan tyda på ett antisocialt personlighetsmönster”.",Samhälle
1,Målen som Ukraina kan slå mot inne i Ryssland,"Hundratals ryska mål finns inom räckhåll för de amerikanska långdistansvapnen.Frågan är hur mycket Ukraina måste hushålla med missilerna. – Tillgången är avgörande, det finns mängder av militära installationer att skjuta mot, säger militära experten Jörgen Elfving. Joe Biden har höjt insatsen i kriget när han nu ger klartecken till Ukraina att använda amerikanska långdistansvapen för att slå mot mål inne i Ryssland. Den ryske presidenten Vladimir Putin har tidigare sagt att ett sådant godkännande helt skulle förändra förutsättningarna för kriget i grunden. – Detta skulle innebära att Nato-länder, USA och europeiska stater, strider mot Ryssland, sa Putin så sent som i september i år. Måltavlorna inne i RysslandEnligt en sammanställning som Institute for the study of war (ISW) har gjort, ligger 16 ryska flygbaser inom räckvidd för ATACMS-missiler som kan skjutas 300 kilometer. Baserna ligger utspridda i en båge som sträcker sig från nordost till sydost från den ukrainska gränsen. Ryssland uppges sedan flera månader ha flyttat delar av sin stridsflygflotta till andra baser längre in i landet, men det innebär inte att anfall med ATACMS är verkningslösa. Här är måltavlorna som Ukraina kan nå med långdistansrobotarna.– Det råder ingen brist på militära installationer att attackera även om Ryssland har flyttat bort delar av det strategiska bombflyget, det har man gjort som en följd av ukrainska drönarattacker, säger den tidigare överstelöjtnanten Jörgen Elfving.ISW har på en karta markerat ut 245 potentiella måltavlor inne i Ryssland. Det rör sig om mobiliseringsområden, militära övningsfält och vapendepåer inom skjutavstånd. Dessutom kan missilerna slå mot baser för den ryska säkerhetstjänsten FSB liksom mot civila mål som som fabriker och kraftverk. Kamp mot klockanJämfört med drönare är långdistansrobotar betydligt svårare att bekämpa. Det kommer att sätta det ryska luftförsvaret på hårda prov enligt Elfving. – För en drönare tar det ganska lång tid att färdas 300 kilometer, men det här är vapen som har en hastighet på tre gånger ljudets. För Ukrainas del är kriget mot Ryssland nu också en kamp mot klockan. Förutsättningarna kan komma att ändras helt efter den 20 januari nästa år. – När Trump tillträder som president kan han upphäva det här beslutet, Ukraina har i princip två månader på sig för att åstadkomma något, säger Jörgen Elfving. Än så länge är inte mycket känt om hur Trump ska gå tillväga för att, som han utlovat, avsluta kriget på kort tid, men han har sedan tidigare aviserat att han kraftigt kommer att minska det amerikanska vapenstödet. Jörgen Elfving anser inte att mycket talar till Ukrainas fördel nästa år. – Ur ett ukrainskt perspektiv kan Trumps stab komma att likna rena rama skräckkabinettet. Höjd beredskapVad kan vi vänta oss för svar om Ukraina börjar slå till på djupet i Ryssland? – Sannolikt kommer Ryssland att intensifiera robot- och drönarattacker mot mål i Ukraina exempelvis för att slå ut elförsörjningen och annat för att dränera försvarsviljan. Enligt Elfving höjer sannolikt Natoländer i Östeuropa nu sin beredskap som en följd av det amerikanska beslutet och de ryska hoten om vedergällning. Att Ryssland skulle göra allvar av hoten och anfalla ett Nato-land håller han för osannolikt. – Om det skulle hämta står Nato inför en artikel fem-fråga, det vill säga frågan om ett tredje världskrig. ",Krig och konflikt
1,45 demokratiprofiler dömda till fängelse i Hongkong,"45 demokratiprofiler i Hongkong döms till fängelse. De har förklarats skyldiga till omstörtande verksamhet enligt en säkerhetslag införd på begäran av Peking, skriver Reuters.47 demokratiprofiler greps för tre år sedan, anklagade för att ha organiserat inofficiella primärval inför valen som styrs av Kinas regim. Nu har 45 av dem dömts till fängelse.Domstolen i Hongkong gav tidigare juridikprofessorn Benny Tai längsta straffet av de åtalade. Han ska sitta tio år i fängelse.Joshua Wong, en annan av de mer framträdande demokratiförkämparna, döms till fängelse i fyra år och åtta månader. Tidigare journalisten Gwyneth Ho fick ett sjuårigt straff.Gripandena har kritiserats av västländer. USA har kallat den efterföljande rättegången ”politiskt motiverad” och krävt att de åtalade ska släppas fria eftersom de ”fredlig deltog i politiska aktiviteter”.",Utrikes
1,Frias för våldtäkt för att offer inte vågade göra motstånd,"En man i 30-årsåldern har friats från våldtäkt i Norge.Orsaken: Det kvinnliga offret vågade inte göra motstånd.Rätten menar därför att det inte är bevisat att kvinnan inte kunde invända mot det som hände, skriver NRK.En kvinna och en man bodde i olika bostäder i samma byggnad i norska Telemark. Efter en fest våren 2023 skulle dock kvinnan sova över hos mannen.Hon skulle ha sovit på soffan i mannens vardagsrum. Men eftersom mannens mamma låg på den när de kom tillbaka från festen sov kvinnan, som sagt att hon var trött och berusad vid tillfället, i mannens sovrum där även han tillbringade natten.Kvinnan har uppgett att hon vaknade av att mannen våldtog henne. Hon berättade i domstolen att hon inte vågade säga något eller göra motstånd.– Jag var skiträdd och stelnade till helt. Jag förstod knappt vad som hände, har kvinnan sagt i domstolen enligt Telemarksavisa.Samma dag gick hon till akuten där DNA-spår från mannen säkrades. Mannen, som säger att han inte minns något från natten i fråga, greps några timmar senare.Mannen friades i tingsrättenÅklagaren yrkade på att mannen skulle dömas till fängelse i tre år och fem månader. I stället har nu mannen friats i Telemarks tingsrätt.Rätten hänvisar till en paragraf i brottsbalken om våldtäkt som specifikt avser att ha sexuellt umgänge med ”någon som är medvetslös eller av andra skäl inte kan motstå gärningen”.Rätten slår fast att det krävs att offret inte kan motsätta sig gärningen för att det ska bli en fällande dom. Domstolen anser att detta inte har bevisats utom rimligt tvivel och citerar en dom från högsta domstolen i Norge där det står ”att det har varit svårt att opponera sig räcker inte”.För att bli dömd krävs enligt rätten också uppsåt, det vill säga att gärningsmannen vet att offret inte kommer att ge samtycke. Rätten anser att inte heller detta är bevisat.Det är inte känt om kvinnan kommer att överklaga domen.",Lag och rätt
1,Tesla vinnare på börsen i USA,"När New York-börsen öppnade på måndagen steg aktien i elbilstillverkaren Tesla inledningsvis kraftigt efter uppgifter om att den tillträdande presidenten Donald Trump har planer på lätta på regelverket för självkörande bilar.Uppgången kom av sig, men aktien stängde ändå på 5,7 procent plus.Tesla-vd:n Elon Musk, som är nära allierad med Trump, kommer i den nya administrationen att vara ansvarig för det rådgivande organet Doge, som ska arbeta med att effektivisera den statliga byråkratin.En annan vinnare på Wall Street var CVS Health sedan apotekskedjan aviserat att bolagets styrelse får fyra nya medlemmar. Det skedde efter investeringsförhandlingar med hedgefonden Glenview Capital Management, vars vd Larry Robbins blir en av de nya styrelsemedlemmarna. CVS Health-aktien lyfte 5,4 procent.Breda S&P 500-index steg 0,4 procent, tekniktunga Nasdaqs kompositindex lyfte 0,6 procent och Dow Jones industriindex backade 0,1 procent.",Ekonomi
1,Krigshotet ökar – kommer Trump stå bakom Taiwan?,"Ukraina fruktar Trumps uppgörelse med Putin. Även i Taiwan finns rädslan att USA kan överge landet i en deal med Kina. Öriket antar nu en ny försvarsstrategi – där Europa kan spela en viktig roll.Donald Trumps oförutsägbarhet får länder att skaka. I somras sade USA:s nästa president att Taiwan måste ”betala” för USA:s militära beskydd, vilket åter väckte farhågan att Trump skulle kunna offra Taiwan på det sätt han förväntas göra med Ukraina. Men på ett seminarium i Taipei dagen efter valet, spelades denna oro trots allt ned av Chen-En Sung, vice ordförande vid tankesmedjan Prospect Foundation med kopplingar till Taiwans regeringsparti Democratic Progressive Party (DPP).Han påminde om att Trump under sin första mandatperiod tvärtom var en bra president för Taiwan. Han lät fler och viktigare tjänstemän besöka Taiwan, och sålde mer vapen till ön än sina företrädare. Samma hoppfullhet uttrycktes i ett panelsamtal före valet om Taiwans försvarsstrategi. Där sade Ivan Kanapathy, som varit säkerhetsrådgivare i Vita huset under både Donald Trump och Joe Biden, att Trump inte alls kommer ”sälja ut” Taiwan.Donald Trump och Xi Jinping har en spänd relation efter handelskriget som inleddes 2018.Idag råder konsensus i USA om Kina som det främsta geopolitiska hotet. Trump har hotat med att höja tullarna på alla kinesiska varor till minst 60 procent.– Kina saknar den hävstång som krävs för att få USA att överge Taiwan. På grund av Trumps tullar har man rentav mindre hävstång mot honom än mot Biden eller Kamala Harris, sade Chen-En Sung till Expressen efter seminariet.Kinesiska stridsflyg i luften ovanför Taiwan under en militärövning tidigare i år.Ökade hotet från Kina Kina fortsätter att trappa upp hotnivån mot Taiwan. I mitten av oktober hölls övningar med ett rekordstort antal kinesiska militärflygplan i Taiwans luftförsvarszon, som ”straff” för att president William Lai i ett tal lovat att motverka en annektering av sitt land.Som svar på Kinas snabba militära expansion tvingas Taiwan anta en ny försvarsstrategi.– Taiwan kan inte tävla med Kina i rena siffror, och inte vara överallt hela tiden. Istället borde Taiwans försvar bli mer asymmetriskt. Lärdomar från Ukraina visar att landet inte främst behöver fler toppmoderna stridsflygplan eller fartyg, förklarade Ivan Kanapathy.Drönare, minor och andra handhållna eller flexibla vapen lyfts fram som mer effektiva i moderna krig. Förutom Ukraina bör Taiwan enligt Kanapathy även snegla på Israel – ett land med lång militärtjänstgöring som satsar stor del av BNP och involverar hela samhället i sitt försvar mot större grannländer.Öka försvarsutgifternaFlera personer med kopplingar till Donald Trump kräver att Taiwan ska öka försvarsutgifterna från dagens 2,5 procent av BNP. Elbridge Colby, som tros ingå i Trumps nationella säkerhetsråd, vill se en fördubbling till fem procent.Men trots att Taiwans ekonomi – som 2015 passerade Sveriges i storlek – går som tåget så är detta inte fullt så enkelt.– Taiwans statsbudget är inte särskilt stor, då vi har låga skatter för företag och invånare. En militärbudget på fem procent av BNP skulle motsvara 40 procent av statsbudgeten, förklarade Chen Ming-chi i samma panelsamtal. Han var till nyligen vd för den taiwanesiska regeringens försvarspolitiska tankesmedja INDSR, och beskriver Taiwan som ett åldrande samhälle där militära utgifter måste balanseras med kostnader för välfärden.Kraven riskerar tvärtom bli kontraproduktiva, och höjda försvarsutgifter kan användas av den Kinavänliga oppositionen som argument för att landet i stället bör närma sig Kina politiskt.Donald Trump är snart tillbaka som USA:s president. Arkivbild från 2020.Tyskt militärfartyg i TaiwansundetTaiwan är fortsatt beroende av omvärldens stöd för att avskräcka en kinesisk attack. Även om få militära analytiker tror att Europa ska stödja Taiwan militärt, så kan man hjälpa på annat vis.Ivan Kanapathy hoppas att Europa ”åtminstone” kan hålla Ryssland stången för att frigöra amerikanska resurser till Östasien. Chen Ming-chi menar att även symboliska handlingar är viktiga:– Europa kan höja Taiwans självsäkerhet genom att låta oss veta att omvärlden bryr sig om oss. Man kan bestrida Kinas anspråk på Taiwan och Sydkinesiska havet, säger Chen Ming-chi.Tidigare i höstas skickade Tyskland ett krigsfartyg genom Taiwansundet för första gången på 22 år. Det sågs i Taiwan som ett av flera tecken på att Europa gradvis inser vikten av att stödja landet. Fartyg skuggadesTrots att seglatsen ägde rum i internationellt vatten, så skuggade kinesiska militärfartyg den tyska fregatten genom det 160 kilometer smala sundet. Kinas utrikesministerium anklagade Tyskland för att skicka ”felaktiga signaler” och ”öka säkerhetsrisken” i regionen.Ändå kan fler liknande åtgärder bli aktuella. EU har redan fått tydliga signaler om att Trumps regering kräver att Europa ställer sig bakom USA:s tuffare Kinapolitik, för att USA ska fortsätta stödja Ukraina. Panelen i Taipei var överens om att Donald Trumps valseger innebär stora utmaningar för Europa och Ukraina. Samtidigt var man även överens om att relationen mellan USA och Taiwan är i ”goda händer”, och kommer skötas av tjänstemän i utrikesdepartementet samt det nationella säkerhetsrådet snarare än av Trump själv.",Utrikes
1,Vita husets svar på ryska utspelen: Var ni som tände elden,"Ryska politiker reagerar skarpt på Joe Bidens beslut att låta Ukraina använda långdistansvapen.En senator varnar för ”tredje världskriget” och Kremls talesperson anklagar USA för att ”hälla olja på elden”.Nu kommer svar från Vita huset, skriver ABC News.– Elden tändes när Ryssland invaderade Ukraina, säger Jonathan Finer, biträdande nationell säkerhetsrådgivare.Enligt källor till New York Times har Joe Biden gett Ukraina tillåtelse att använda amerikanska långdistansrobotar av typen Atacms i den ryska Kursk-regionen.Den amerikanske presidenten har inte bekräftat uppgifterna – men de ryska reaktionerna har inte låtit vänta på sig.Ryska statsdumans talman Vjatjeslav Volodin hävdar att beslutet kommer förstöra relationen länderna emellan.”Det kommer bara att förvärra ödet för Ukraina och dess framtid och slutligen kommer det att förstöra de rysk-amerikanska relationerna”, skriver han på Telegram.DETTA ÄR ATACMSAtacms (Army tactical missile system) är en ballistisk robot tillverkad av den amerikanska vapentillverkaren Lockheed Martin. Den finns i olika versioner, varav den med längst räckvidd har en förmåga att träffa mål över 300 kilometer bort. Stridsspetsen varierar från 230-560 kilo.Peskovs ilska: ”Olja på elden”Den ryske senatorn Vladimir Dzhabarov har sagt att Moskva kommer att svara.– Det här är ett väldigt stort steg mot tredje världskriget, säger han enligt ryska, regimstyrda Tass.Än så länge har presidenten Vladimir Putin inte kommenterat uppgifterna. Kremls talesperson, Dmitrij Peskov, har dock gått hårt åt USA.– Om ett sådant beslut har tagits betyder det en helt ny spiral av spänningar och en helt ny situation vad gäller USA:s inblandning i den här konflikten, säger han enligt BBC.Han anklagar också Bidens administration för att ”hälla olja på elden” och” fortsätta att öka spänningarna runt konflikten”.Vita husets svarJoe Biden har själv inte kommenterat NYT:s rapportering. På plats vid G 20-mötet i Brasilien har dock Jonathan Finer, biträdande nationell säkerhetsrådgivare, kommenterat Dmitrij Peskovs utspel, rapporterar ABC News. – Jag bekräftar inte några beslut som har eller inte har tagits om USA:s hjälp när det kommer till dessa operativa frågor, säger han och fortsätter: – Jag kommer dock säga, med anledning av kommentarerna som kommit från Ryssland, att det var Ryssland som tände elden genom att invadera Ukraina.Experten om ryska reaktionerTidigare överstelöjtnant Jörgen Elfving konstaterade på söndagen att ryska reaktioner är att vänta. Om landet faktiskt kommer att svara är dock en annan fråga.Tidigare har Moskva hotat med motåtgärder efter liknande typer av medgivanden till Ukraina, men utan att ha agerat.– Man får väl se nu vad som händer. Det är möjligt att man ånyo skrämmer med kärnvapen eller kommer med ett förtäckt hot om att angripa Natobaser i västra Europa, eller platser där material som ska till Ukraina förvaras eller transporteras från, sa Jörgen Elfving på söndagen.",Utrikes
1,AI-svaret: Så här ser den ”vackraste svensken” ut,"Buzzfeed frågade AI hur den ”vackraste personen” i 27 olika länder, där Sverige var ett av dem, ser ut.AI-resultatet för vackraste svensken? Man kan väl sammanfatta det som att AI inte direkt är fri från stereotypen om blonda svenskar. Expressen frågade ChatGPT vilka svenska kändisar bilden är mest lik – och fick överraskande svar.Så här ser den ”vackraste personen i Sverige”, enligt AI:n som Buzzfeed använt.Illustration: Buzzfeed, bilden är AI-skapadAtt fråga AI om saker kan ge vilt skiftande resultat på gott och ont.”Jag frågade AI hur den ’vackraste personen’ i 27 olika länder skulle se ut och här är resultaten”, skriver Spencer Althouse på Buzzfeed.Det varierade kring om AI visade en kvinnlig skönhet, som för exempelvis Kina, Polen och Island, eller en manlig som bland annat Skottland, Frankrike och Argentina. Althouse var särskilt fascinerad av AI:s bild av Australiens snyggaste person som verkar ha kombinerat två kända skådespelarbröder.”Den australiska ser exakt ut som en mix av Chris och Liam Hemsworth”, skriver Althouse.Han skriver att bilderna ”avslöjar de fördomar och stereotyper som för närvarande finns inom AI-modeller”. Det visades tydligt av den svenska AI-bilden.ChatGPT-svaret om kändisarna som liknar bilden När Expressen ber ChatGPT beskriva hur den Ai-genererade bilden på den ”vackraste personen i Sverige” ser ut blir svaret:”Personen har kort, blont hår som är välkammat bakåt. Ansiktsdragen är distinkta, med hög kindbensstruktur och en markerad käklinje. Det ser ut som att personen har en grop i hakan, vilket ger ansiktet ett karaktäristiskt utseende. Klädseln består av en jacka i gult och blått, vilket ger en sportig eller utomhuspräglad känsla. Färgerna är klara och framträdande, och stilen verkar modern eller funktionell.”Vi fortsatte fråga ChatGPT vilka svenska kändisar som passar in på den beskrivningen. Svaret blev:”Alexander Skarsgård – känd svensk skådespelare med markerade ansiktsdrag och en stil som ofta beskrivs som ’nordiskt klassisk’.Zlatan Ibrahimović (i yngre dagar) – även om han inte är blond har han en markerad haka och distinkta drag som kan skapa associationer.Björn Borg (yngre version) – för sportkopplingen och det blonda håret.Andreas Wilson – känd från ’Ondskan’, med nordiskt blont utseende och skarp haka.”",Teknologi
1,Supertyfonen slår till – skylten demoleras,Kvarts miljon människor har flytt • Sjätte tyfonen på en månadPå lördagen nådde supertyfonen Man-yi Filippinerna – den sjätte tyfonen att slå mot landet på en månad.,Väder
1,Jagas över hela världen – frun död i baklucka på bil,"Hans fru hittades död i bakluckan på en bil.Nu jagas Pankaj Lamba över hela världen, skriver Telegraph.– Vi tror att han nu har lämnat landet, säger Paul Cash vid polisen.Den 13 november anmäldes 24-åriga Harshita Brella från engelska Corby som saknad.Dagen därpå hittades hennes kropp i bakluckan på en bil i Ilford, nästan 16 mil från hennes hem. En rättsmedicinsk undersökning bekräftade att Harshita hade blivit mördad.– Harshita var en ung kvinna i början av 20-årsåldern med hela livet framför sig. Det är oerhört tragiskt att hennes liv avslutats på detta sätt, säger Johnny Campbell vid polisen.Maken jagas internationelltMisstankarna riktades snabbt mot Harshitas make Pankaj Lamba, i synnerhet på grund av en domstolsorder utfärdad i september som förbjöd mannen från att kontakta den 24-åriga kvinnan.– Våra utredningar tyder på att Harshita mördades i Northamptonshire tidigare denna månad av sin make, säger Paul Cash vid Northamptonshire-polisen.Polisen tror att Lamba efter att ha mördat Harshita körde till Ilford med hennes kropp.Han tros nu ha lämnat landet och polisen har nu inlett en internationell jakt på Pankaj Lamba. Man har släppt en bild på Lamba och uppmanar alla med information som kan leda till hans gripande att kontakta dem.",Kriminalitet
1,Biden och Xi: Inga AI-styrda kärnvapen,"AI bör inte få kontrollera eller ta beslut om kärnvapen.Sådant ansvar behöver stanna bland människor.Det slår världsledarna Joe Biden och Xi Jinping fast under ett möte, rapporterar Reuters.USA:s president Joe Biden och Kinas ledare Xi Jinping träffades i Perus huvudstad Lima under lördagen. Det skedde i samband med ett möte inom Asien-Stillahavsregionens ekonomiska samarbetsorganisation, Apec.Under världsledarnas möte hann de diskutera flera saker, däribland Nordkorea och kriget i Ukraina.De pratade också om ett relativt nytt ämne: AI och kärnvapen.”Försiktigt och ansvarsfullt”Enligt nyhetsbyrån Reuters kom Biden och Xi överens om att det behöver vara människor, inte AI, som fortsatt har kontrollen och tar besluten om kärnvapen.I ett uttalande från Vita huset går att läsa:”De två ledarna bekräftade behovet av att bibehålla kontrollen över besluten att använda kärnvapen.”Det fortsätter:”De två ledarna betonade också behovet av att noggrant överväga potentiella risker och att utveckla AI-teknik inom det militära fältet på ett försiktigt och ansvarsfullt sätt.”Enligt Reuters var diskussionen den första i sitt slag om just AI och kärnteknologi. Nyhetsbyrån har sökt den kinesiska regeringen om frågan, men utan att få ett svar.",Utrikes
1,Så påverkas din hjärna av en skogspromenad – jämfört med att gå i stan,"Hjärnan reagerar olika beroende på om vi promenerar i skogen eller i stadsmiljö. En stressad hjärna får betydligt mer vila när den omges av natur.– Naturen är inte bara trevlig, den är bokstavligen fördelaktig för vår hjärna och kroppar, säger hjärnforskaren Sonja Sudimac.I ett laboratorium på Max Planck-institutet i Berlin pågår ett experiment där hjärnforskaren Sonja Sudimac skannar hjärnan på en grupp om 63 försökspersoner. Målet är att undersöka vad som händer i deras amygdala, den delen av hjärnan som ska varna oss för faror, när de vistas i olika miljöer.– Amygdala är en av de äldsta delarna av hjärnan och spelar en central roll för rädsla och stress. Om vi är under kronisk stress ökar aktiviteten i amygdala och kan till och med få den att växa, vilket är skadligt för hjärnan, förklarar Sudimac.Stressade upp försökspersonernaFörsökspersonerna utsätts för stress genom att titta på bilder av människor i affekt och lösa svåra uppgifter. Därefter delas de in i två grupper: en som promenerar i skogen och en som vistas i stadsmiljö. Efter en timme återvänder alla till labbet för att få sina hjärnor skannade igen.En timmes promenad i stadsmiljö ledde till fortsatt hög aktivitet i en redan stressad amygdala. Men efter en timmes skogspromenad hade aktiviteten i amygdala minskat avsevärt.”Behöver inte tänka på någonting”Hundinfluencern Ellinor Fischbein, som har upplevt utmattning, känner igen känslan.– När jag absolut var på botten så var jag ute och gick i flera timmar. Jag tycker det är väldigt skönt att det inte finns några människor i skogen. Jag behöver inte tänka på någonting utan jag kan bara gå med min hund Elsa och vara i nuet.",Hälsa
1,Så kan bakterier avslöja en brottsplats,"Kampen mot kriminalitet kan få ett nytt kraftfullt verktyg. Med hjälp av bakterier och en ny AI, menar forskare att de kan fastslå var en person har befunnit sig.– Vi står inför en ny era för brottsbekämpning, säger genetikern Eran Elhaik som lett forskningen bakom den nya AI- modellen.När du ligger på stranden, tar i ett räcke på tunnelbanan eller handlar i en kiosk får du på dig information som inte går att se med blotta ögat. Nämligen mikrobiom – platsens unika uppsättning av bakterier.Nu har ett forskarlag från Lund utvecklat ett AI-verktyg som kartlägger mikrobiom och skapar unika fingeravtryck för varje plats.– Det här kan bli ett värdefullt verktyg för oss framöver. Är man på en brottsplats så plockar man upp spår. Det kan vara krutstänk och DNA. I det här fallet här har man riktat in sig på bakteriepopulationen, säger Lena Klasén, professor i digital forensik och chef vid polismyndigheten.Stor träffsäkerhetForskarlaget samlade in jordprover, marina prover och över 4 000 prover från kollektivtrafik i över 50 städer. Proverna digitaliserades och fick unika koder, som matades in i en AI-modell.– Vi analyserade stora mikrobiomdataset från städer, jord och hav och tränade en AI-modell att känna igen de unika mönstren, säger Eran Elhaik som är genetiker och en av författarna bakom studien.AI-modellen avgjorde med 90 procent träffsäkerhet var ett mikrobiom kommer ifrån.En ny era för forensikenNär den nya tekniken kan komma att användas i en polisutredning är oklart, men Lena Klasén tror att det kan gå snabbt tack vare AI. Hon ser fram emot att utöka verktygslådan för brottsutredningar.– Forensikens utveckling sträcker sig över mer än 100 år. Vi har lärt oss att analysera fingeravtryck, förstå blod och dra nytta av DNA. Det här är ett verktyg som ger oss tillgång till information vi tidigare inte kunnat nå.",Teknologi
1,Dystra mätningar inför FN:s klimatmöte COP29 i Azerbajdzjan: ”Ökade dödstal är toppen av isberget”,"När 2024 års klimattoppmöte COP29 drar igång i Azerbajdzjan, sker det efter en rad rapporter om rekordhög global temperatur. Och det är tydligare än någonsin tidigare hur klimatförändringarna påverkar människors hälsa, visar mätningar som gjorts.– Ökade dödstal är bara toppen av isberget, säger Marina Romanello, generaldirektör för The Lancet Countdown.The Lancet Countdown on Health and Climate Change analyserar klimatförändringarnas hot mot människors hälsa och överlevnad världen över. I år har tio av de 15 indikatorer som används för att mäta effekterna av klimatförändringarna nått rekordnivåer.– Det här är de mest oroande resultaten vi sett, säger Marina Romanello, generaldirektör för The Lancet Countdown.Utomhusträning mer riskfyllt framöverUnder 2023 upplevde 61 procent av världens landyta fler dagar med kraftig nederbörd än på 90-talet, vilket ökade riskerna för översvämningar och spridning av sjukdomar. Samma år utsattes människor för 50 fler dagar med hälsofarliga temperaturer än vad som varit fallet utan klimatförändringar.Torka drabbade 48 procent av landytan, vilket ledde till att 151 miljoner fler människor upplevde matbrist jämfört med åren 1981–2010. Värmen har också bidragit till 167 procent fler värmerelaterade dödsfall bland personer över 65 år sedan 90-talet.– Värmen påverkar inte bara dödstal, utan även sjukdomar kopplade till värmeexponering, vår möjlighet att träna utomhus och att jobba, säger Marina Romanello.Forskarnas budskap: Sluta mata eldenRapporten riktar skarp kritik mot regeringar och företag som fortsätter subventionera fossila bränslen. Som ett exempel skriver de hur 72 av 82 analyserade länder subventionerade fossila bränslen för 1,4 biljoner amerikanska dollar under 2022, vilket motsvarar mellan tio och 100 procent av de flesta länders hälso- och sjukvårdsbudgetar.Om resurserna istället investerades i folkhälsa och klimatanpassning skulle lidande minska och ekonomisk lönsamhet öka på lång sikt, menar forskarna.– De hälsomässiga effekterna på ekonomin är enorma. En frisk arbetskraft och en blomstrande befolkning är bra för ekonomin. Detta måste beaktas för att göra kloka investeringar, säger Marina Romanello.",Klimat
1,I dag kan cancerforskning få Nobelpris i kemi,"Mary-Claire King upptäckte tidigt den så kallade bröstcancergenen, BRCA, en upptäckt som har räddat många från att utveckla bröst- och äggstockscancer.– Hon är en forskare som använt sina kunskaper även i kampen för mänskliga rättigheter, säger vetenskapsreporter Bodil Appelquist.Mary-Claire King, som idag är 78 år, är en kvinna som trots stort motstånd ständigt fortsatt sin forskning och sin kamp för mänsklighetens bästa. När hon som ung forskare förstod att det fanns en stark ärftlighet för vissa bröstcancrar blev hon först hånad av forskarkollegor som menade att hon förenklade en så komplicerad sjukdom som cancer. Men hon fortsatte och lyckades till sist bevisa att mutationer en viss gen, BRCA, är starkt kopplade till bröst och äggstockscancer.Vad är den upptäckten så viktig?– I dag kan man ta reda på om man bär på den skadliga mutationen på BRCA 1 eller 2. Gör man det är risken att utveckla cancer stor. Då kan man välja att ta bort bröst och äggstockar för att undvika att utveckla cancer. Ett svårt beslut förstås men det kan rädda liv. Hennes forskning har också lett till behandlingar av cancer.Hur har hon arbetat med mänskliga rättigheter?– Dels engagerade hon sig redan på 60-70-talet i kampen mot krig, och under 80-talet använde hon sin forskarkompetens till att spåra upp och identifiera människor som försvann under den brutala militärdiktaturen i Argentina. Mary-Claire King utvecklade då en helt ny DNA-analys där man kunde spåra upp och identifiera barnbarn till mormödrar, barn som kidnappats av militärdiktaturen och sålts för adoption i andra länder.Men du tycker att ännu en cancerforskare skulle kunna belönas?– Ja, en annan cancerforskare som ofta nämns i Nobelsammanhang är amerikanen Bert Vogelstein. Han utvecklade nya sätt att studera cancer på 80-talet och lyckades, precis som Mary-Claire King, koppla cancer till vissa gener. Han kallas ibland för cancerdiagnostikens fader eftersom hans forskning har legat till grund för mycket diagnostik och behandling av många olika cancrar.Och om det inte blir ett cancerpris?– Det skulle också kunna bli ett energipris, och då närmare bestämt till japanen Katzunari Domen. Han forskar på nya sätt att skapa förnybar ren energi med hjälp av vatten och sol. Han har tagit fram material som kan absorbera solljus som sen användas för att dela upp vatten i sina beståndsdelar, vätgas och syrgas. Fortfarande är vätgas som kommersiell energikälla en bra bit bort, men målet, att få fram ren förnybar energi, tycks ändå närma sig.",Vetenskap
1,John Hopfield och Geoffrey Hinton får årets Nobelpris i fysik 2024,"Amerikanen John Hopfield och britten Geoffrey Hinton får årets Nobelpris i fysik. De prisas för sina upptäckter och uppfinningar inom maskininlärning och artificiella neuronnätverk.Årets Nobelpristagare i fysik har visat oss hur man kan få maskiner att tänka – som människor. I stället för hjärnans neuroner har maskinen noder som kan anta olika värden. De här noderna kan, precis som våra neuroner, tränas att kopplas ihop med varandra.”Årets pris handlar om maskiner som lär sig”, säger Hans Ellegren, ständig sekreterare för Kungliga Vetenskapsakademien.AI har 70-årig historiaFysikpristagarna har lagt grunden för Artificiell Intelligens, AI, som idag revolutionerar hela samhället. Men forskningsfältet AI har en nästan 70-årig historia, själva begreppet har funnits sedan 1955.Amerikanen John Hopfield kom på ett sätt att spara och återskapa mönster, med hjälp av atomernas fysiska egenskaper.Geoffrey Hinton vidarutvecklade sedan Hopfields nätverk och använde sig av statistisk fysik som arbetar med olika sannolikheter för att en bild ska uppstå.– Jag tror att AI kommer att ha ett enormt inflytande. Det kommer att vara jämförbart med den industriella revolutionen, sa Geoffrey Hinton på telefon under Kungliga Vetenskapsakademiens presskonferens.Geoffrey Hinton brukar kallas för AI:s gudfader på grund av sina banbrytande upptäckter om AI. Han har länge haft en hög position på företaget Google men hoppade av förra året. Han har blivit känd för sin kritik av AI.– Vi har ingen erfarenhet av hur det är att ha saker som är smartare än oss, sa Geoffrey Hinton på telefon under Kungliga Vetenskapsakademiens presskonferens.Artificiell intelligens har idag blivit var mans redskap. Den finns i våra mobiltelefoner och datorer. Dessutom har den blivit ett ovärderligt redskap för vetenskapen där AI bland annat används för att analysera stor mängd data.AI hallucinerar – och människor ocksåOch att AI inte riktigt går att lita på – det har många märkt av i olika chatbotar som Chat GPT. Den hittar helt enkelt på, hallucinerar.– Människor fabulerar också, halvsanning och saker man inte riktigt minns är typiskt i mänsklig konversation. Språkmodellerna gör precis som de flesta människor gör, sa Geoffrey Hinton i en intervju i Technology Review förra året.John Hopfield är född 1933 i Chicago, och Geoffrey Hinton är född i London 1947. Hinton är professor vid University of Toronto, medan Hopfield är professor vid Princeton i New Jersey, USA.",Vetenskap
1,Unik film: Se hur hjärnan byggs om under graviditeten,"Hjärnan krymper under graviditeten men den verkar också bli mer effektiv, visar ny forskning. För första gången kan vi följa hur den förändras genom hela graviditeten. Och försökspersonen, det var en av forskarna.– Vi såg dramatiska skillnader, och min hjärna minskade med fyra procent, säger Elizabeth Chrastil som är neurobiolog.I samband med Elizabeth Chrastils första graviditet fick hon idén att forska på sin egen hjärna. Under tre års tid genomgick hon 26 magnetkameraundersökningar (MRT) före, under och efter graviditeten.I dag är hennes son fyra och ett halvt år gammal och fullt frisk.– Jag hade en enkel graviditet. Jag fick ingen graviditetsdepression eller hjärndimma och födde vid utsatt tid, säger Elizabeth Chrastil som ingår i forskargruppen på University of California som genomförde studien.Hjärnan specialiserasBilderna från magnetkameran kunde sammanfogas till en kort film som visar att nervceller försvann, speciellt i de områden som är viktiga för att hantera sociala sammanhang. Det skulle kunna bero på att hjärnan mognar och specialiserar sig.MRT-bilderna kunde också visa en tillväxt av hjärnans så kallade vita substans under graviditetens första del. Den vita substansen består av nervtrådar som kopplar ihop nervcellerna så att de kommunicerar med varandra. Mer vit substans gör att kommunikationen flyter bättre.Strax efter graviditeten minskade hjärnans vita substans och gick tillbaka till den mängd som fanns före graviditeten.– Vetenskapligt är studien briljant och kittlande, säger Inger Sundström Poromaa, forskare i obstetrik och gynekologi vid Uppsala universitet.Kritik mot MRT-undersökningarDet finns inget belägg för att MRT är farligt för gravida, men i Sverige råder fortfarande en försiktighetsprincip. Inger Sundström Poromaa är kritisk till att det gjordes 15 MRT-undersökningar på en gravid kvinna.– Jag skulle inte våga säga att det är säkert. På det sättet kan jag tycka att den här forskningen är oetiskt utförd, utan att ta full hänsyn till vad det här faktiskt skulle kunna få för konsekvenser för barnet, säger Inger Sundström Poromaa.Studien är etikgodkänd av Irvine Human Subjects-kommittén vid University of California och publicerad i Nature Neuroscience.",Vetenskap
1,Ny modell visar: Så mycket mer klimatnytta kan världens skogar göra,"Nästan en tredjedel av allt kol som människan släppt ut sedan den industriella revolutionen skulle kunna bindas om existerande skog återställdes till full hälsa och förlorad skog återplanterades. Det visar ny forskning.En forskningsgrupp ledd av ekologen Thomas Crowther har kartlagt hur mycket koldioxid som skulle kunna bindas i världens skogar om de tilläts växa utan mänsklig påverkan. Beräkningarna visar att skyddet av de gamla naturskogarna är ännu mer effektfullt för klimatet än att plantera nya träd.Med hjälp av både återbeskogning av avverkade ytor och att låta redan existerande skog få bli gammal skulle världen kunna lagra ytterligare 226 gigaton kol, enligt deras forskning. Det är nästan en tredjedel av allt kol som människan släppt ut sedan den industriella revolutionen.– Det är en jättespännande möjlighet att åstadkomma massiv koldioxiduppfångning bara genom att skydda de ekosystem som vi har, säger Thomas Crowther.”Går inte att åstadkomma med massplanteringar”Anledningen till att gammal skog lagrar mer kol än den nyplanterade är bland annat att lagringen inte bara sker i träden, utan också i svamp, jord och mikroorganismer till exempel. Crowthers team visar att världens skogar i genomsnitt bara har nått 30 procent av sin fulla mognad på grund av mänsklig påverkan.– Det går inte att åstadkomma detta med hjälp av massplanteringar, eftersom kraften i naturen finns det komplexa, säger Thomas Crowther.",Klimat
1,Socialtjänsten får större ansvar för att förebygga brott,"Socialtjänsten ska få ett större ansvar när det gäller att förebygga brott, föreslår regeringen.– De som i dag är tre fyra eller fem år, ska inte vara gängkriminella när de är 13, 14 eller 15 år, säger socialtjänstministern Camilla Waltersson Grönvall (M) på en pressträff.Innan sommaren presenterade regeringen en ny socialtjänstlag som bland annat innebär att myndigheten ska arbeta mer förebyggande och ingripa tidigare.Nu vill regeringen införa komplement som handlar om myndighetens insatser när det gäller att förhindra brottslighet.Socialnämnden ska få ett tydligare brottsförebyggande ansvar som bland annat syftar till att förhindra att barn och unga rekryteras till kriminella gäng.– Vi ska stoppa och bryta den här rekryteringen, säger Camilla Waltersson Grönvall.Kan söka upp barn i gängkriminella miljöerKommunerna har sedan tidigare ett ansvar för att motverka brott. Men nu ska Socialtjänsten arbeta mer omfattande med till exempel riktade insatser mot enskilda individer.Ett exempel kan vara att polisen uppmärksammar en pojke som rör sig i gängkriminella miljöer och anmäler detta till socialtjänsten. Då måste socialtjänsten, enligt den nya lagen, arbeta aktivt och söka upp pojken och hans familj och erbjuda nödvändiga insatser, enligt TT.På grund av sekretessbestämmelser har det varit svårt att dela information om individer mellan polis, socialtjänst och skola.Minskad sekretess ska underlättaRegeringen har tidigare föreslagit att sekretessen ska brytas. Något som kommer underlätta för tidiga insatser, enligt socialtjänstministern.– I dag har vi inte möjlighet att sitta runt samma bord och prata om unga människor i risksituationer, det kommer också vara en viktig del i att ge socialtjänsten andra förutsättningar, säger Camilla Waltersson Grönvall.Finns det familjer som inte har erbjudits hjälp?– När polisen till exempel sitter på information som de av sekretesskäl inte kan lämna till socialtjänsten, är såklart risken överhängande.Förslaget föreslås träda i kraft nästa sommar. Den brottsförebyggande satsningen kostar 1,7 miljarder fram till 2028.",Samhälle
1,Fyra av tio elever brister i digital kompetens,"En stor andel elever saknar grundläggande digitala kunskaper och har svårt att värdera information.Det visar den internationella studien Icils som undersökt elever i årskurs 8.– I sociala medier är det ganska lätt att bli lurad, säger Oliver Petrin, elev på Råsunda centralskola i Solna.39 procent av eleverna i årskurs 8 saknar förmåga att värdera informations trovärdighet, relevans och användbarhet digitalt, enligt studien från Icils, International Computer and Information Literacy Study.– Det är oroväckande att en stor andel elever, och det gäller även i andra länder, saknar tillräckliga kunskaper i exempelvis källmedvetenhet och ansvarsfull användning av digitala verktyg, säger Anna Castberg, avdelningschef på Skolverket i ett pressmeddelande.Studien visar också att en nästan lika stor grupp, 41 procent, har grundläggande it-färdighet. Endast 20 procent kan lösa uppgifterna självständigt.Svårt att värdera källorElever som SVT Nyheter pratat med vittnar om att det kan vara knepigt att sålla bland information.– Det finns så många källor och det är väldigt svårt att veta vilka man kan lita på, så jag tycker källkritik kan vara svårt, säger Ivan Wesström, elev på Råsunda centralskola i Solna.”Inte unikt för Sverige”Anna Castberg menar att det är viktigt att eleverna får kunskap i att använda verktygen på ett ändamålsenligt sätt i skolan, men att det inte sker automatiskt idag.– Det är inte unikt för Sverige, men av stor betydelse för samhället. Det handlar om färdigheter som är en förutsättning för att kunna delta i skola, arbetsliv och som aktiv samhällsmedborgare, säger Anna Castberg, avdelningschef på Skolverket.Danmark bäst i NordenStudien har genomförts sedan 2013, men det är första året som Sverige deltar i undersökningen som genomförts tillsammans med 33 andra länder. Den undersöker två områden – dator- och informationskunskap och kunskap om programmering.I programmeringsdelen presterade 34 procent av de svenska eleverna på en låg eller mycket låg nivå.Sverige landar på genomsnittet för de deltagande EU/OECD-länderna. De svenska eleverna presterade på samma nivå som de norska. Bäst i norden var Danmark.",Teknologi
1,Klimatengagemanget kostade Marie jobbet på Energimyndigheten,"Marie blev av med sitt jobb på Energimyndigheten efter att hennes arbetsgivare fått reda på hennes engagemang i klimatrörelsen Rebellmammorna.Själv menar Marie att hon inte har gjort någonting fel – och FN riktar nu kritik mot regeringen.I oktober 2023 fick Marie jobb som gassamordnare på Energimyndigheten. Tjänsten är säkerhetsklassad för att skydda mot brott mot rikets säkerhet.Därför gjordes en säkerhetsprövning och Marie menar att hon då var tydlig med sitt klimatengagemang.– Jag har varit engagerad i flera organisationer men det var inte någonting som kom upp, menar hon.Dagar innan hennes provanställning avslutades fick hennes arbetsgivare reda på att hon har engagerat sig i Rebellmammorna där hon bland annat deltagit i demonstrationer och delat innehåll på sina sociala medier.I april 2024 blev Marie av med sin säkerhetsklassning och hennes provanställning avslutades. Energimyndighetens generaldirektör uppgav då till Svenska Dagbladet att det i bedömningen ingick fler faktorer än deltagandet i manifestationer men ville inte gå på detaljer.Energimyndigheten om säkerhetsklassningI ett pressmeddelande skrev Energimyndigheten att man vidtagit åtgärder eftersom ”engagemang i rörelser som aktivt förespråkar och i delar använder sig av civil olydnad som verktyg för att påverka opinion och beslutsfattare kan innebära ett hinder för att få upprätthålla en säkerhetsklassad tjänst”.Rebellmammorna är en del av den globala klimatrörelsen Extinction rebellion som uppmärksammats för att bland annat blockera vägar.– Men jag har inte gjort någon civil olydnad, säger Marie.Flera medier rapporterade om fallet och i samband med det skrev ministern för civilt försvar Carl-Oskar Bohlin (M) på X att han varit i kontakt med Energimyndighetens generaldirektör.”Sånt här ska helt enkelt inte få hända”, skrev han i ett inlägg.Ministern säger till SVT att kontakten inte rörde det specifika ärendet utan handlade om myndighetens säkerhetsskyddsarbete på en generell nivå. Men Miljöpartiet och Vänsterpartiet anmälde honom till konstitutionsutskottet och menade att han la sig i fallet.FN-kritiken: Verkar ha utsatts för trakasserierFN:s särskilda rapportör för Århuskonventionen Michel Forst skriver i ett brev till regeringen att Marie verkar ha utsatts för ”bestraffning, förföljelse och trakasserier” på grund av sitt klimatengagemang.Fackförbundet ST har lämnat in en anmälan till Justitiekanslern där de yrkar på att staten ska ge Marie ett skadestånd på 200 000 kronor. Energimyndigheten vill inte kommentera eftersom det pågår en process hos JK.ÅrhuskonventionenSverige undertecknade Århuskonventionen när den öppnades den 25 juni 1998 och ratificerades av Sverige 2005.I korta drag innebär konventionen att allmänheten har rätt till att ta del av miljöinformation, kunna delta i och överklaga miljöbeslut.Konventionen bygger på insikten att miljöarbetet måste vara förankrat hos allmänheten och att det kan förbättras genom allmänhetens påverkan på myndigheter och beslutsfattare.Michel Frost är FN:s särskilda rapportör för Århuskonventionen och har till uppgift att vidta åtgärder för att skydda alla personer som upplever eller står inför ett överhängande hot om bestraffning, förföljelse eller trakasserier för att de försöker utöva sina rättigheter enligt Århuskonventionen.FN:s särskilda rapportör har kritiserat regeringen och ministern för civilt försvar Carl-Oskar Bohlin och i ett brev till regeringen skriver att han är ”djupt oroad över Bohlins uttalanden i relation till att Maries anställning avslutats”..Ministerns svar i helhet:”Jag har tagit del av brevet och regeringen har svarat till Århuskonventionens specialrapportör. Som tidigare konstaterats var ärendet i fråga redan hanterat och avgjort när jag hade kontakt med den berörda myndigheten. Kontakten rörde heller inte det specifika ärendet i fråga, utan handlade om myndighetens säkerhetsskyddsarbete på en generell nivå.” skriver ministern för civilt försvar Carl-Oskar Bohlin till SVT Nyheter.",Klimat
1,Sverige anmäls för att missa klimatmålen – riskerar böter,"Miljöjuristerna och Naturskyddsföreningen anmäler den svenska regeringen för att inte klara EU:s klimatmål. De vill att EU-kommissionen granskar Sveriges nationella energi- och klimatplan.– Regeringen har fört en politik som är klimatfientlig, det är inte acceptabelt, säger Kristina Östman, klimatchef på Naturskyddsföreningen.Bedömer EU-kommissionen att planen bryter mot EU:s lagstiftning riskerar Sverige böter.– Regeringens agerande är olagligt, Vi befinner oss i en brinnande planetär kris, i det läget lyckas inte Sverige leva upp till ett enda av EU:s mål, säger Ida Edling på Miljöjuristerna.Organisationen har tidigare inom ungdomsorganisationen Aurora varit med och stämt staten för otillräcklig klimatpolitik i ett mål som nu kan tas upp i Högsta domstolen.Missar fyra målDet här bygger kritiken på: För stora utsläpp, för låg andel förnybar energi, för lite upptag av koldioxid i skogen. Enligt regeringens egen plan för energi och klimat kommer Sverige bryta mot de flesta viktiga punkter i EU:s klimatlagstiftning fram till 2030.Det handlar om fyra huvudpunkter:Svensk skog och mark ska öka upptaget av koldioxid med 8 miljoner ton till 2030. Det kräver ökad tillväxt genom plantering eller gödsling, eller minskad avverkning av skog. Det senare är inget regeringen räknar med. I skrivelsen beräknar man att CO2-upptaget från skogen blir mellan 7 och 19 miljoner ton per år lägre än EU:s krav.För utsläppen från transporter och den sektor som inte omfattas av utsläppshandel, har Sverige hittills klarat EU:s mål med marginal. Men i år ökar utsläppen rejält på grund av sänkt reduktionsplikt. Sverige väntas nu istället släppa ut mer än EU:s krav fram till 2030, då målet missas med fyra miljoner ton.Andel förnybar energi. Här är Sverige redan kanske bäst i klassen, men EU vill att alla länder också ska öka sin andel till 2030. Här finns inga bindande mål, men Sverige klarar inte den nivå EU formulerat.Energieffektivisering. Sverige ser ut att missa målet till 2030 rejält. Men regeringen tycker EU ska ta mer hänsyn till att Sverige behöver mycket ny energi till gröna satsningar.Flera länder anmälsSverige är ett av fem länder som i dag anmäls till EU-kommissionen för att ha en för svag klimatpolitik för att nå EU:s mål. Tyskland, Irland, Frankrike, och Italien anmäls också av lokala miljöorganisationer. Många länder har ännu inte lämnat en plan till EU.",Klimat
1,Regeringen säger nej till 13 havsbaserade vindkraftsparker,"Den havsbaserade vindkraften gör det svårare att försvara Sverige, menar Försvarsmakten.Nu stoppar regeringen 13 planerade parker i stora delar av Östersjön.På måndagen fattade regeringen beslut om 14 vindkraftsparker. Bara en får klartecken, medan 13 planerade parker inte kommer att få tillstånd att byggas.Parkerna i Östersjön, som var tänkta att placeras utanför Åland i norr längs med hela östkusten ned till Öresund, får nu avslag.– Regeringen anser att det skulle leda till oacceptabla konsekvenser för Sveriges försvar att bygga de aktuella projekten i Östersjöområdet, säger försvarsminister Pål Jonson (M) på en pressträff med klimat- och miljöminister Romina Pourmokhtari (L) och energi- och näringsminister Ebba Busch (KD).Problem vid robotanfallEnligt Pål Jonson har vindkraften en negativ påverkan på en rad av försvarets förmågor.Det handlar bland annat om sensorer och radar, där vindkraften gör det svårare att bedriva signalspaning. Det skulle även försvåra upptäckten av ubåtar och eventuella anfall från luften i händelse av krig, menar försvarsministern.– Både ballistiska robotar, och även kryssningsrobotar, är ett stort problem är man har havsbaserad vindkraft, säger Pål Jonson, som pekar ut Kaliningrad och Ryssland som potentiella hot.I andra Natoländer expanderar samtidigt vindkraften och i bland annat Polen planeras nya parker i Östersjön. Att Sverige nu går en annan väg har enligt Pål Jonsson delvis att göra med vilka olika förmågor ett land har.– Har man en stark signalspaningsförmåga och ett radarsystem som är viktigt, vi använder till exempel Patriot-systemet, skulle det få negativa konsekvenser om det vore havsbaserad vindkraft i vägen för sensorerna, säger Jonson.Klartecken för ny parkMåndagens besked kommer sedan Försvarsmakten förra veckan presenterade sin analys som kom fram till att de planerade vindkraftsparkerna längs stora delar av Östersjön skulle försvåra möjligheten att försvara Sverige.– Dagens besked är ett tufft besked att ge, säger energi- och näringsminister Ebba Busch (KD).– Det är samtidigt ett givet besked att ge med bakgrund av det säkerhetspolitiska läget och att vi tar försvaret av Sverige på allra största allvar, säger hon.Sedan tidigare har regeringen gett klartecken för två havsbaserade vindkraftsparker, Kattegatt Syd och Galene på västkusten. Nu får även västkustparken Poseidon utanför Stenungsund tillstånd att byggas.Poseidon rör sig om maximalt 81 vindkraftverk som kan bidra med 5,5 terawattimmar per år.",Klimat
1,Är Palestinafrågan Nooshi Dadgostars akilleshäl?,"Vänsterledaren Nooshi Dadgostar pressas från olika håll i den infekterade frågan om antisemitism inom partiet. Kritik kommer från både Palestinarörelsen och Judiska centralrådet. Hur känslig är relationen mellan Palestinarörelsen och Vänsterpartiet, och är Dadgostar beroende av Palestinarörelsen?Det senaste året har fyra profilerade medlemmar lämnat eller uteslutits ur V efter konflikter kopplade till Palestinafrågan – tre av dessa fall skedde under de senaste två månaderna.De uteslutna och avhoppade medlemmar är kritiska till hur partistyrelsen hanterat Israel-Palestinafrågan, men när SVT Nyheter vänder sig till Vänsterpartiets distriktsordförande runt om i landet är bilden påtagligt enhetlig.”Många aktörer har olika agendor”Samtliga 23 distriktsordförande som svarat på SVT:s enkät uppger att förtroendet för Nooshi Dadgostar inte försämrats med anledning av hennes agerande i Israel-Palestina-frågan. Tvärtom framhäver flera att det förstärkts.”Nooshi har stått upp för våra värderingar i en svår fråga där många aktörer har olika agendor och hon har visat både mod och integritet i sitt agerande”, svarar en distriktsordförande.Partistyrelsen har nyligen fått intern kritik efter att Kristofer Lundberg uteslöts från Vänsterpartiet. Den avgörande orsaken bakom uteslutningen var att Lundberg uttryckt stöd åt den terrorklassade palestinska PFLP.Några veckor tidigare avgick Orwa Kadoura. Även då kom intern kritik. Nu från Kadouras egen partiförening i Malmö. I uttalandet av föreningens styrelse stod att man lokalt försökt stötta Orwa men upplevt sig motarbetad av partiet centralt och att partiet tappat viktiga ideologiska perspektiv som skadat partiet.Två ordförande avstår från att svaraMen partiets distriktsordförande visar upp ett enhetligt stöd kring ledningens hantering av de uteslutna och avhoppade medlemmarna.Till SVT Nyheter svarar 23 av distriktsordförande att de tycker hanteringen varit bra eller korrekt.”Beror det på okunskap eller missförstånd, så är det bara för berörda att backa, be om ursäkt och bättra sig. Backar de inte från antisemitiska uttryck, symboler och begrepp, så har de inget i Vänsterpartiet att göra. Vi är också tydliga med att vi tar avstånd från alla former av terrorism, oavsett om det handlar om Hamas, PLFP eller den israeliska staten”, skriver en ordförande.Två distriktsordförande avstår från att svara på SVT:s frågor, utan att kommentera varför.",Politik
1,Mild helg – men nu är snö och kraftiga vindar på ingång,"Helgen är mild runt om i landet. Men nu är snö och kraftiga vindar på ingång, även i delar av södra Sverige.– Det här kan bli ordentligt besvärligt, nästan ett litet helvete för många, säger SVT:s meteorolog Pererik Åberg.Vinterväder tar snart ett grepp om stora delar av landet. Ett lågtryck från Danmark drar in och kan göra att det kommer ett par decimeter i stora delar av landet från tisdag eftermiddag och kväll. I kombination med kraftiga vindar kan snöfallet ställa till med problem.– Vi har haft milt väder men kylan kommer och nu är även snön på väg in även över södra Sverige, säger Pererik Åberg.Hur långt söderut det blir snö är ännu oklart, men kalluften kopplar ett grepp om landet och på nätterna kan det bli minusgrader i en stor del av landet.– Har man inte bytt till vinterdäck är det är ett bra läge att göra det nu, säger Pererik Åberg.",Väder
1,"Truls Möregårdh om duellen med Zlatan: ”Behöver bara veta när, var och hur”","Först ignorerades Truls Möregårdh av Zlatan Ibrahimovic efter utmaningen.Sen kom svaret: ”Jag ser och hör honom”.– Jag behöver bara veta när, var och hur, säger Möregårdh till SVT Sport.Se Möregårdh berätta om Zlatans chanser i spelaren ovan.Truls Möregårdh skickade en utmaning till Zlatan Ibrahimovic – och bemöttes sedan med tystnad.Sedan kom svaret från den svenske fotbollsikonen till Möregårdh.– Jag ser honom, jag hör honom. Jag är inte riktigt där än, men det hade varit kul att bolla, sade han till SVT Sport i dagarna.Den svenske pingisstjärnan är mer än redo för duellen.– Jag är jättredo. Bara jag vet när, var och hur åker jag ned så fort jag kan.",Sport
1,Höga halter av luftföroreningar i New Delhi – skolor håller stängt,"Höga halter av farliga luftpartiklar bildar en dimma över Indiens huvudstad New Delhi.Skolor håller stängt, vissa lastbilar förbjuds från att köra in i staden och personer i riskgrupper uppmanas stanna inomhus.En grå dimma omsluter huvudstaden och dess närområden, där det bor över 30 miljoner invånare. I vissa områden är luftföroreningarna 50 gånger högre än vad Världshälsoorganisationen, WHO, anser vara acceptabelt.Regeringen har beslutat att majoriteten av skolundervisningen ska ske på distans och all byggverksamhet har satts på paus för att försöka minimera luftföroreningarna under måndagen.Den tjocka gråa dimman skapar även problem i flygtrafiken. Äldre och personer i riskgrupper uppmanas att hålla sig inomhus.– Mina ögon har brunnit de senaste dagarna, säger Subodh Kumar, 30, till nyhetsbyrån AFP.– Vi har inte valet att stanna inomhus... vårt levebröd, vår mat och vårt liv, allt är utomhus, säger han.Utsläpp och eldning av åkrar bidrar till dålig luftUnder vintern bränner många bönder sina åkrar inför nästa års skörd. Röken som bildas, i kombination med utsläpp från fabriker och avgaser från bilar, anses vara bakomliggande orsakar till den förorenade luften.Mätningsstationer har registrerat ett högt antal små partiklar i luften, som i första hand kan orsaka hosta, och på längre sikt kan orsaka nedsatt lungfunktion och negativa hälsoeffekter.I sociala medier beskriver invånare att de har hosta och huvudvärk. Vissa beskriver staden som ”apokalyptisk”, eller som en ”gaskammare”, enligt AP.Högsta domstolen: Ren luft är mänsklig rättighetNew Delhi ligger generellt på en hög nivå av luftföroreningar under vintern. Studier uppskattar att över en miljon människor dör i förtid som en konsekvens, enligt AP.Myndigheter har tidigare tagit till liknande åtgärder mot de höga halterna av farliga partiklar, men har även kritiserats för att inte komma med långsiktiga lösningar.Förra måndagen beslutade Indiens högsta domstol att klassa ren luft som en mänsklig rättighet och beordrade regeringen att vidta åtgärder, skriver AFP.",Klimat
1,Man skjuten i köpcentrum,"Flera skott har avlossats inne på en restaurang i köpcentrumet Kungens kurva i Huddinge söder om Stockholm. En man har förts till sjukhus med ambulanshelikopter.– En person har träffats och skadats. Han var kraftigt påverkad av sina skador men vaken och talbar, säger polisens presstalesperson Daniel Wikdahl till TT.Polisen fick larm om skottlossningen kl 11:39. Händelsen utreds som mord- försök. Polisen har både övervaknings- kameror och många vittnesuppgifter till hjälp i utredningen.",Kriminalitet
1,Sjuksköterskor på Doktor24 ersätts med kritiserat digitalt verktyg,"årdgivaren Doktor24, som numera ägs av Doktor.se, planerar att göra sig av med samtliga sjuksköterskor som arbetar med digitala vårdbesök. Tanken är att sjuksköterskornas arbetsuppgifter ska tas över av ett digitalt bedömningsverktyg.– Det kommer att bli dyrare för skattebetalarna, säger Marina Tuutma, andre vice ordförande i Läkarförbundet.Den som söker vård dagtid på Doktor24:s digitala tjänst får i dag först prata med en sjuksköterska. Flera sjuksköterskor på Doktor24 som SVT pratat med anser att de fyller en viktig funktion.– Ofta räcker det med en sjuksköterskas bedömning och egenvårdsråd, säger en av dem.Men ledningen på Doktor24, som förra året gjorde en vinst på nästan 6,7 miljoner, har en annan uppfattning.– Vi ser många dubbelbesök i dag, där patienten träffar både sjuksköterska och läkare. Det blir inte resurseffektivt, säger Matilda Lundblad, vd för digitalvården på Doktor24 och Doktor.se.Onödiga läkarbesökDet är delvis därför som vårdgivaren nu planerar att ersätta sjuksköterskorna med ett digitalt bedömningsverktyg. Verktyget används redan nattetid och gör bedömningar baserade på svar som patienter fyller i ett frågeformulär.När SVT testar verktyget erbjuds vi alltid möjligheten att prata med en läkare, även för saker som en lättare hosta. Och när vi söker vård för andningsbesvär på grund av förkylning säger verktyget att vi ska ringa 112.Efter publiceringen skickar Doktor24 ett genmäle. I genmälet svarar Matilda Lundblad att ”detta naturligtvis inte är avsikten” och ”att om systemet överreagerar och hänvisar till en för hög vårdnivå så är detta något Doktor24 behöver titta på.”Marina Tuutma på Läkarförbundet menar att verktyget kommer att leda till onödiga och kostsamma läkarbesök.– Man kan inte ersätta sjuksköterskor på det här sättet. Det blir fel för patienten och för regionernas blödande ekonomi, säger hon och påpekar att ett läkarbesök kostar nästan dubbelt så mycket som ett sjuksköterskebesök för regionerna.Matilda Lundblad avfärdar påståendet och säger att de hittills inte har sett några tecken på det som Tuutma varnar för. Hon hävdar dessutom att företaget inte tar betalt för läkarbesök som klassificeras som egenvårdsråd.Varnar för patientriskerFlera källor på Doktor24 ser samma risker som Tuutma. Många är också oroliga för patientsäkerheten. Att enbart utgå från ett formulär är inte tillräckligt, menar de.– Patienter kan missförstå frågor eller utelämna viktig information, säger en sjuksköterska.Verktyget bygger på samma teknik som testats i bland annat Region Östergötland. Där anmälde man i våras verktyget till Läkemedelsverket för farliga felbedömningar.Matilda Lundblad hävdar dock att deras verktyg är patientsäkert.– Vi har inte haft några betydande avvikelser som visat på patientrisk, säger hon.",Teknologi
1,Partitopparna svingade om antisemitism: ”Städa ur sitt parti”,"Jimmie Åkesson anklagade Magdalena Andersson för att inte ta antisemitism i S på allvar.S-ledaren gick till motattack och tog upp Björn Söders uttalande om judar och SD:s ”trollfabrik”.– Kanske skulle Jimmie Åkesson gå upp till sin trollfabrik och be dem ta julledighet redan nu, säger Magdalena Andersson.Åkesson frågade vad S-ledaren gör för att hålla antisemitismen borta ur hennes parti. Andersson svarade med att säga att antisemitism inte har något att göra i Sverige eller hennes parti och att hon välkomnar Jimmie Åkessons ambition att städa ut antisemitismen ur svensk politik.Udden riktade Andersson mot SD-ledamoten Björn Söder, som tidigare uttalat sig om att judar inte kan vara svenskar.– Jimmie Åkesson kunde börja med att inte ha en person som menar att judar inte kan vara svenskar som ordförande i den svenska OSSE-delegationen, som jobbar med att säkra minoriteters rättigheter, sa Andersson.”Den som sa det, den kan va det”Hon fortsatte:– Kanske skulle Jimmie Åkesson gå upp till sin trollfabrik och be dem ta julledighet redan nu, så att vi slipper se dem sprida vit makt-propaganda.SD-ledaren kontrade med att säga att Anderssons svar lät som något som han kunde höra när han gick hos dagmamma för många år sedan.– ”Den som sa det, den kan va det”, och så vidare. Jag är genuint intresserad hur Magdalena Andersson ser på antisemitism i det egna partiet, och hur hon ser på att bilda regering med ett parti som uppvisat stora problem med antisemitism i sitt parti.Magdalena Andersson svarade att även ordföranden i justitieutskottet, Richard Jomshof, sprider högerextrema konspirationsteorier som också sprids av nazister.– Om Jimmie Åkesson vill städa ur sitt parti, välkommen. Men innan Jimmie Åkesson gör det blir den här övningen som att pyromanen ber mig att förbättra brandskyddet.Sätter inte hårt mot hårtÄven Ebba Busch gick till angrepp mot Magdalena Andersson.KD-ledaren pekade på de avslöjanden som kommit under de senaste veckorna om företrädare för Vänsterpartiet som har uttryckt sig antisemitiskt i sociala medier.Busch kräver tydliga besked från Andersson.– Var tydlig med att det regeringsunderlag som hon går till val med inte kan ha företrädare som uttrycker sig antisemitiskt och att Vänsterpartiet nu inte längre kan räknas in i Magdalena Anderssons underlag. Så hård borde hon vara, säger Ebba Busch till Aftonbladet.Känner du dig trygg med att det inte finns någon antisemitism i ditt eget regeringsunderlag?– Nej, och som kristdemokrat är jag alltid ödmjuk inför att de här värderingsdiskussionerna måste tas återkommande.– Nu är det här andra gången inom loppet av ett år då Magdalena Andersson inte sätter hårt mot hårt i sitt regeringsunderlag i sitt underlag och sedan har vi hela historien med El-Haj.KD-ledaren om SD:s förflutna: ”Ingen trevlig historia”Sverigedemokraterna har nyligen tagit emot den vitbok som de beställt. Boken ska göra upp med partiets historia. Men än så länge är det oklart när hela vitboken publiceras.Ebba Busch säger att det viktiga är att man vidtar åtgärder när saker sker.– Jag tycker att mycket i Sverigedemokraternas historia är väl belagt. Det är ingen trevlig historia och det skulle inte vara någon nyhet. Det viktiga är hur man agerar nu.När V-ledaren Nooshi Dadgostar gick upp för att hålla anförande fick hon flera frågor om vad hon gör åt att flera personer i V spridit antisemitiska budskap.– Det handlar om tre individer som har delat saker på nätet som inte har med Vänsterpartiet att göra. En person är redan utesluten. Jag lovar att arbeta hårt med detta, sa V-ledaren.Dadgostar: Läxa inte upp migHon anklagade också Tidöledarna för hyckleri:– Läxa inte upp mig i de här frågorna.– Ebba Busch och Johan Pehrson bygger hela sitt regeringsunderlag på ett rasistiskt parti som ställer människa mot människa. Vi har en ordförande i justitieutskottet som sprider konspirationsteorier om judar.Nooshi Dadgostar säger till Aftonbladet att det nu pågår en utredning i V om de tre individerna som spridit antisemitism.– Det är partisekreteraren som leder det arbetet. Det är krav på mig och jag kommer ta det ansvaret, nu behöver de andra partiledarna, som har ett så stort engagemang i detta, vilket jag uppskattar, också se till att tvätta.– De bilderna som jag har sett delas är mycket olämpliga. Vi behöver undersöka om det var riktigt menat eller ett misstag och om de ångrar sig.Magdalena Andersson säger till Aftonbladet att regeringen och SD inte vill prata om ekonomiska problem och den rekordhöga arbetslösheten.Hur påverkar det som framkommit i V era framtida möjligheter till samarbete?– Jag ser oerhört allvarligt på antisemitism, var det än uppkommer i Sverige. Nu handlar det om att V ska hantera detta, där var Nooshi Dadgostar mycket tydlig idag.",Politik
1,Kennedy: Från politisk adel till vaccinkritiker,"VHan föddes in i världens kanske mest kända politiska dynasti – Kennedyklanen. Nu kan han ta plats i Donald Trumps regering.Här är Robert F Kennedys resa – från engagerad miljöaktivist till hårdnackad vaccinkritiker.Telefonsamtalet från Trump kom en söndag i juli:– Jag hade älskat om du gjorde något. Och jag tror att det skulle bli så bra för dig, och så stort för dig. Och vi kommer att vinna.Robert F Kennedy junior, vars oberoende presidentvalskampanj var i full gång efter att han fått nobben i Demokraternas primärval, svarade på stående fot:– Yeah.Som son till justitieministern och senatorn Robert F Kennedy och brorson till expresidenten John F Kennedy är Kennedy junior ett välkänt namn i USA. Hans barndom skuggades av mordet på farbrodern 1963 och fadern 1968. I tonåren brottades ”RFK” – ett smeknamn han övertagit av sin far – med drogproblem och blev utslängd från två internatskolor.Miljöaktivism och konspirationsteorierEfter examina från Harvard och University of Virginia började Kennedy i början av 1980-talet arbeta som åklagare på Manhattan. Med åren blev han allt mer engagerad i miljöfrågor, och gjorde sig ett namn genom att driva process mot myndigheter och företag som förorenat Hudsonfloden.",Utrikes
1,Trump vill ge vaccinskeptikern Kennedy vårdroll,"Om Donald Trump vinner valet så kommer han ge Robert F Kennedy – känd vaccinskeptiker – en ”viktig roll” inom hälso- och sjukvården.– Han känner till området bättre än någon annan, säger Trump.Det var vid ett besök i delstaten Michigan som Republikanernas presidentkandidat Donald Trump meddelade att Robert F Kennedy Jr, som de senaste åren gjort en rad utspel om vaccin och torgfört konspirationsteorier, har perfekta meriter för ett jobb på hög nivå.– Han kommer att ha en viktig roll inom hälso- och sjukvården. Han känner till området bättre än någon annan, sade Trump till reportrar på fredagen, lokal tid.Trump sade att han sympatiserar starkt med en del av Kennedys åsikter, men undvek att svara på frågor om han specifikt höll med om Kennedys retorik vad gäller vaccin.Kennedy är son till Robert F ”Bobby” Kennedy som mördades när han kandiderade till presidentposten 1968 och brorson till president John F Kennedy. Han kandiderade själv för presidentposten inför höstens val, först som Demokrat och sedan som oberoende kandidat, men hoppade av för att ställa sig bakom Trump.De senaste decennierna har han blivit en ledande figur i den globala anti-vaccin rörelsen och har bland annat kallat covid-19-vaccinet för ”det dödligaste som någonsin gjorts”.– Sedan 19 år tillbaka ber jag varje morgon, utan ett enda undantag, att gud ska sätta mig i en position där jag kan få ett slut på denna kroniska sjukdomsepidemi, sade Robert F Kennedy på ett valmöte för Trumpkampanjen på fredagen.",Politik
1,Förslag: Alla barn bör få vattkoppsvaccin,"Vaccination mot vattkoppor ska ingå i det allmänna barnvaccinationsprogrammet, föreslår Folkhälsomyndigheten (FHM).Stora pengar kan sparas på minskat vabbande – och samtidigt får de allra sköraste skydd om smittspridningen minskas.– Det är en allvarligare sjukdom än man tänker sig, säger Tina Crafoord, chef för enheten för vaccinationsprogram på FHM.För de yngsta är vattkoppor oftast en lindrig sjukdom, om än med jobbiga och kliande blåsor. Men för vuxna kan det bli allvarligare och för vissa grupper, till exempel cancersjuka med nedsatt immunförsvar, kan sjukdomen leda till livshotande tillstånd. Om gravida smittas finns risk för fosterdöd.– Med vaccination minskar vi virusmängden av vattkoppor i samhället och då skyddar vi också dem som är absolut skörast, säger Tina Crafoord.Två sprutorFolkhälsomyndigheten föreslår att vaccin mot vattkoppor ska ges på BVC vid ett och ett halvt års ålder, när barnen ändå är där för att få vaccin mot mässling, påssjuka och röda hund (MPR). Dos nummer två kan sedan ges i årskurs ett eller två, i samband med den andra MPR-sprutan.– Då blir det vid ett och samma tillfälle, men två olika sprutor förstås.Förslaget har överlämnats till regeringen, som ska fatta beslut. Hur snabbt regioner och kommuner sedan kan börja ge vaccinationerna kan inte FHM svara på.Den som haft vattkoppor riskerar senare i livet att insjukna i bältros, som orsakas av samma virus. En positiv bieffekt av att brett erbjuda vaccin mot vattkoppor kan därför i förlängningen bli att färre insjuknar i bältros i framtiden.Pandemin kom emellanMen varför har då inte vaccin mot vattkoppor erbjudits på bred front tidigare? Utredningen hos Folkhälsomyndigheten påbörjades för flera år sedan, förklarar Tina Crafoord, men pandemin kom emellan.– Av förklarliga skäl låg vårt fokus på pandemihanteringen väldigt mycket och därför kom vi inte i land med det här tidigare.",Sjukvård
1,För få under 65 har vaccinerat sig: 'En risk',"Endast fem procent i en av riskgrupperna som uppmanas vaccinera sig mot covid-19 och säsongsinfluensa har tagit sin påfyllnadsdos.– Det ser vi som en risk, säger Tina Crafoord, enhetschef för vaccinprogram vid Folkhälsomyndigheten.Vaccinationerna för covid-19 och säsongsinfluensa som erbjuds riskgrupper inleddes 15 oktober. Folkhälsomyndigheten ser nu att riskgrupper under 65 år sticker ut – endast fem procent har vaccinerat sig.– Jag tänker att det dels kan bero på att man lite glömt av hur covid-19 och influensa kan slå mot riskgrupper. Det kan också vara så att man inte identifierar sig som en riskgrupp nu när vi inte har det lika medialt som under pandemin, säger Tina Crafoord.Skillnader mellan regionerHur många som vaccinerat sig bland personer 65 år och äldre skiljer sig mellan regionerna – mellan 36 och 51 procent. Folkhälsomyndigheten och regionerna träffas nu veckovis för att diskutera hur man når riskgrupperna.– Det finns olika förutsättningar, rent geografiskt till exempel. Sedan handlar det om hur man organiserat sig, säger Crafoord och fortsätter:– Man delar goda exempel för vad som fungerar väl och mindre väl.Under vintern väntar Folkhälsomyndigheten en ökad spridning av covid-19 och influensa. Sedan augusti har smittspridningen av covid-19 legat på högre nivåer än tidigare.– Covid-19 är fortfarande en sjukdom som kan överraska. Den kan slå väldigt olika hårt. Är man en riskgrupp så är min starka uppmaning att ta vaccin för att skydda sig mot allvarlig sjukdom och död.Färre vaccinerade omsorgstagareBland personer över 80 år har 55 procent tagit sin påfyllnadsdos medan siffran är 37 procent bland personer mellan 65 och 79 år. Samtidigt pekar Folkhälsomyndigheten ut en annan riskgrupp, nämligen personer med omsorgsinsatser, så som hemtjänst, i hemmet. Där har färre vaccinerat sig jämfört med jämnåriga, något som bekymrar Folkhälsomyndigheten.– Det är ytterligare en sak vi försöker reda i och hjälpa regionerna att göra något åt. Det handlar mycket om att det är samarbete mellan region och kommun där det är olika vårdgivare. Där har man organiserat sig på olika sätt. På vissa ställen har det inte gått lika snabbt som på andra ställen, som kanske började med de grupperingarna.",Hälsa
1,Detta vet vi om mpox,"Den farligare varianten av mpox sprids i Afrika och har nått Sverige. Men hur smittsamt är viruset – och finns risk för en ny pandemi? Här är vad vi i stora drag vet hittills.Vad händer?Världshälsoorganisationen WHO har utlyst internationellt hälsonödläge till följd av utbrottet av den allvarligare varianten av mpox i flera centralafrikanska länder. Ett första fall har konstaterats i Sverige.Europeiska smittskyddsmyndigheten bedömer att risken för fler importfall inom EU är stor men att spridningen kan begränsas med rätt åtgärder.Vad är detta för virus?Mpox, som tidigare kallades apkoppor, är besläktat med smittkoppor och orsakas av två virusvarianter: klad 2 som låg bakom utbrottet 2022 med runt 300 fall i Sverige, och klad 1 som sprids nu. Klad 1 har varit känd i decennier, men nu handlar det om en ny – och allvarligare – undervariant, enligt Niklas Arnberg, professor i virologi vid Umeå universitet.Hur farlig är sjukdomen?Mpox ger smärtsamma blåsor och sår på huden och influensaliknande symtom. Sjukdomen är ofta mild och läker ut av sig själv. Men vill det sig illa kan viruset hamna i blodet och spridas till andra vävnader och organ.Risken för allvarlig sjukdom är högre än vid förra mpox-utbrottet. Det finns uppgifter om dödlighet på 10 procent i afrikanska länder men siffran kan lätt misstolkas, betonar Niklas Arnberg. Detta eftersom många med mild sjukdom aldrig får diagnos och inte syns i statistiken.Oroande är att barn och unga tycks drabbas hårdare än äldre av det aktuella viruset.Hur smittar det?Viruset som nu sprids verkar kunna smitta även vid lättare fysisk kontakt, till skillnad från varianten bakom det förra utbrottet som främst smittade vid sexuella kontakter.– Det kan räcka med kramar, säger Arnberg.Viruset kan även överföras via exempelvis lakan eller dörrhandtag men den risken är betydligt lägre. I nuläget tyder inget på att det är luftburet. Men det kan ändras om viruset muterar – en risk som ökar ju fler som smittas.Hur många har drabbats?I Kongo-Kinshasa där utbrottet upptäcktes har över 16 000 smittade personer och 500 dödsfall rapporterats i år. Sjukdomen har även spridits till flera närliggande länder såsom Rwanda och Uganda.Under torsdagen konstaterades det första fallet av klad 1 i Sverige, som är det första utanför Afrika. Personen ska ha smittats under en vistelse i Afrika.Är viruset likt coronaviruset som orsakar covid-19?En betydande skillnad är att viruset bakom mpox är ett dna-virus som muterar betydligt långsammare än ett rna-virus, som corona är. Det minskar risken för att viruset ska utveckla nya, mer effektiva smittvägar.– Men risken finns och nyckeln är att bromsa spridningen snabbt så att viruset inte får chans att utveckla sin smittsamhet, säger Niklas Arnberg.Är det risk för en ny pandemi?Den risken bedöms som liten i dagsläget – nästan obefintlig, enligt Arnberg. Men det kan ändras om viruset blir mer smittsamt och framför allt om det blir luftburet.Finns läkemedel och vaccin?Ja, detta är ännu en stor skillnad jämfört med covid-19: Det finns fungerande antivirala läkemedel och vaccin mot mpox som troligen även ger skydd mot klad 1.– Vi behöver inte börja på ruta ett som vi gjorde då, säger Arnberg.",Sjukvård
1,De lurade muslimer att inte ta covidvaccin- Pentagons desinformation kan ha dödat tiotusentals,"De använde trollfabriker för att sprida falsk information om Covid-19-vaccin. Inte några konspiratoriska killar i en källare, utan Pentagon. USA:s försvarshögkvarter.Med över 300 anonyma konton avskräckte de människor från att ta vaccin, allt för att hämnas på Kina. Reuters nya avslöjande om Pentagon säger mycket om de vi nu välkomnar in på svensk mark.Pentagon har en särskild avdelning som arbetar med att sprida falsk information, propaganda och påverkansoperationer i sociala medier.I det här fallet riskerade de miljontals helt oskyldiga människors liv i Filippinerna, Centralasien och Mellanöstern.Med slogans som ”Kina är viruset” spreds bland annat lögnen att vaccinet innehåller spår av fläskgelatin och därför ej bör tas av muslimer.Hela kampanjen riktade sig mot allt kinesiskt, från vaccin till test-kit och skyddsutrustning.Att kampanjen riktades mot just de områden som fick lida värst av dödsfall och svår sjukdom under pandemin rörde inte USA i ryggen.Detta pågick under både Trump som president och Biden, med deras fulla vetskap. Sociala medieplattformar varnade till och med Biden för desinformationen som spreds från Pentagon. Han struntade i det.”Vi såg inte detta ur ett folkhälsoperspektiv. Vi såg bara hur vi kunde smutskasta Kina”, säger en högre officer som var inblandad i kampanjen till Reuters. Att använda vaccinationsprogram som del av militära operationer kritiseras hårt. 2011 använde CIA falska hepatit-vaccinkampanjer i Pakistan. Läkare kritiserade detta skarpt och CIA lovade att inte använda vaccinationsprogram som täckmantel igen.Detta då det inte bara är ett hot mot befolkningen, utan även vårdpersonal som blir militära mål. Det är de än idag, särskilt i Afghanistan och Pakistan. Det är de enda två länderna i världen som ännu ej utrotat poliovirus typ 1.Kampanjen ”lyckades” och i Filippinerna dog närmare 50 000 personer av coronaviruset.Miljontals blev skeptiska till vaccinet, mycket på grund av dessa riktade desinformationskampanjer.”Varför gjorde ni det där här när människor dog? Vi var desperata”, säger en läkare som tidigare arbetade för WHO.De här sjuka metoderna sanktioneras alltså av just den supermakt som vi nu ska lita på sköter sig på svensk mark i och med DCA-avtalet. Allt med en förhoppning om att de inte gör något dumt. En stormakt som enkelt offrar miljontals människoliv för att vinna geopolitiska poänger.Jag skulle inte räkna med gott uppförande.",Sjukvård
1,Rapport: Ingen koppling mellan covidvaccin och hjärtstopp,Desinformationskampanjer från ihärdiga vaccinmotståndare fortsätter i USA. Nu visar en ny rapport från amerikanska CDC att det inte finns någon koppling mellan covidvaccin och plötsligt hjärtstopp hos unga idrottare.,Sjukvård
1,Greta Thunberg omhändertagen vid protest i Bryssel,"Klimataktivisten Greta Thunberg har frihetsberövats vid en protest i Belgiens huvudstad Bryssel.Omkring 150 aktivister blockerade en gata i centrala Bryssel på lördagen. De krävde ett stopp för allt statligt stöd till fossilindustrin inom EU.Polisen ingrep mot aktivisterna och Thunberg samt flera andra frihetsberövades, skriver Le Soir.Aktionen skedde samtidigt som en stor klimatmarsch hölls i Bryssel.",Klimat
1,Greta Thunberg i studentaktion i Köpenhamn,"Greta Thunberg medverkar under onsdagsmorgonen i en studentaktion i Köpenhamn. Enligt tidningen Ekstra Bladet visar bilder att den svenska miljöaktivisten gripits av polis, men detta bekräftas inte av polisen, rapporterar danska TV2.Polis uppger för tv-stationen att en handfull personer hade förskansat sig i en lokal, men att de sedan frivilligt gått ut ur byggnaden.Den propalestinska organisationen Studerende Mod Besættelsen (Studenter mot ockupationen) skriver i ett pressmeddelande att man beslutat att ockupera Köpenhamns universitets museibyggnad, som ligger på samma plats.Organisationen kräver att Köpenhamns universitet avbryter sina samarbeten med israeliska universitet. Greta Thunberg har i sociala medier lagt ut en video som är filmad framför byggnaden.",Klimat
1,Greta Thunberg blockerade oljeterminal,"Greta Thunberg och klimataktivister från Extinction Rebellion blockerade en oljeterminal på Kårstø i Norge, rapporterar Dagbladet.Det ska ha handlat om en fullständig blockad.– Vi kan inte passivt se på när oljeindustrin tar livet av människor och destabiliserar våra vitala system, säger Greta Thunberg till tidningen.Anläggningen är en av de största i Europa.Strax före klockan tio meddelade polisen att klimataktivisterna ska ha lämnat platsen.",Klimat
1,Så köps politiker för att tysta klimataktivister,"De köper dina folkvalda för att tysta klimataktivister. Sverige ses som ett varnande exempel.2018 är en stekhet sommar. Riksdagsvalet är runt hörnet men det är knappt någon som pratar om klimatfrågan. Sen sätter sig Greta Thunberg utanför riksdagen. Nu börjar politikerna springa ner till Mynttorget för att ta selfies med den unga aktivisten och lovorda bättre klimatpolitik.Nästan alla håller med om 15-åringens kärnbudskap: vi måste göra mer.Sex år senare strejkar Thunberg fortfarande, men selfiearmarna är färre. Istället framställs Greta och hennes vänner allt oftare som sabotörer och ett hot mot demokratin.Hur hamnade vi här? I en tid där klimatkrisen blir allt mer allvarlig, borde inte aktivisterna välkomnas med öppna armar?Beror det på aktivisternas nya metoder? Att de engagerat sig i Palestinafrågan? Eller finns det något annat som ligger bakom?Demonstrationsfrihet står på spelPå en videolänk får jag tag på försvarsadvokaten Linus Gardell. Han företrädde en av de aktivister från Återställ Våtmarker som för två år sedan dömdes för sabotage och ohörsamhet för att ha blockerat trafiken på E4:an i Solna, då bland annat en ambulans stoppades.Oftast brukar klimataktivister som utför liknande manifestationer dömas för just ohörsamhet mot ordningsmakten. Men aldrig tidigare för sabotage.– Då finns inte ens böter som alternativ, straffet är alltid på fängelsenivå, säger Gardell.När han fick domen blev han rädd. Kunde inte alla andra se hur farlig den var? Om en aktivist som använder civil olydnad kan bli straffad för sabotage, då står hela demonstrationsfriheten på spel.Dessutom skickar en sådan dom svallvågor genom hela rättssystemet.– Om aktivisterna ses som en samhällsfara kan man motivera att deras telefoner avlyssnas. Då kan de gripas innan de ens hunnit börja demonstrera.Därtill satt Gardells klient häktad i mer än en månad före rättegången.Domen överklagades. I andra instans fick Gardell och hans klient rätt, aktivisten friades från sabotage-anklagelserna. Däremot har andra domar blivit fällande. Det gör Gardell orolig.– Jag har stort förtroende för rättsväsendet och domarnas kompetens, men det går inte att säga att den diskussion som finns i samhället inte påverkar hur man börjar se på olika aktivister.– I slutändan är alla människor.Gardell menar att rättssystemet bygger på tillit, att man tycker att de lagar och tolkningar som görs är rimliga.– Vill vi ha ett samhälle där man ska få fängelse för civil olydnad? Kommer ett sådant system ses som legitimt?FN varnarDet är inte bara Gardell som är orolig över utvecklingen. Det är även FN:s specialrapportör för klimataktivister, Michel Forst. Hans mandat lyder under Århuskonventionen, som alla EU-länder skrivit under. Den säkerställer medborgarnas inflytande och påverkan i klimat- och miljöprocesser. Den är även bindande.I en rapport som släpptes i början av året konstaterar Forst att dessa rättigheter är under attack i Europa. Där tas bland annat Sverige upp som ett varnande exempel.Jag möter Forst i en pampig byggnad i sjätte arrondisementet i Paris. Vi sätter oss vid ett runt vitt bord som pryds med kopior av konventionen och en mindre hög visitkort.Forsts roll går ut på att ta emot och följa upp klagomål från aktivister. Därtill ser han till att informera politiker och domstolar i de länder om innehållet i konventionen, samt delta som observatör på rättegångar och demonstrationer.– Rätten till civil olydnad återfinns i lagen om mänskliga rättigheter och är en förutsättning för demokrati.Rapportören understryker att den olydnaden FN står upp för är den där aktivister som utför sin aktion inte använder våld och gör aktionen offentligt. Samt är medvetna om att de bryter mot lagen och är beredda på att ta sitt straff.– Men vill du ta dig in på en offentlig, viktig symbolisk plats, och behöver bryta upp ett stängsel för att göra det så ser jag inte det som våld.Jag undrar vad han tänker om att regeringens klimat- och miljöminister, Romina Pourmokhtari, vägrar möta Thunberg då hon sysslar med utomparlamentariska aktiviteter. Rapportören höjer på ögonbrynen.– Greta Thunberg sysslar med civil olydnad. Hon använder inget våld, däremot har hon blivit utsatt för övervåld i samband med att hon blivit gripen.Forst klargör att Greta har varit en inspiration för en hel värld. När jag berättar för rapportören om sabotage-domen och att polisen i vinter ska få börja använda gummiprojektiler mot demonstranter, har han svårt att tro sina öron.– Är det här på riktigt?Forst vill läsa på mer om frågan innan han uttalar sig, men säger att uppgifterna gör honom orolig. Han har med egna ögon sett vad vapnen orsakar för skador i Frankrike.– Demonstranter får skador för livet.Jag frågar honom om han har tänkt på att bondeupproren i Europa inte möts av samma slags fördömanden.– Ja, det har jag. Bönderna blockerar vägar och flygplatser. En del förstör även offentliga byggnader, men de blir inte behandlade som terrorister, medan aktivister som använder samma metoder blir det.Varför får de en annan behandling?– Det handlar om pengar och ett annat politiskt inflytande, svarar Forst.Förstår du att det svaret kan framstå som rätt kontroversiellt?– Ja, men det är inte bara jag som säger det. Nyligen avslöjade Le Monde hur diplomater går till fossilbolaget Total och sen tillbaka till regeringen igen. Jag vet inte hur det ser ut i Sverige, men det finns liknande kopplingar i andra länder.Och det hela sker även i Sverige.Kristersson köptes av oljelobbynNyligen avslöjade Dagens ETC och Supermiljöbloggen hur tankesmedjan Atlas och Exxon Mobil betalat den borgerliga tankesmedjan Timbro för att sprida klimatförnekelse på 90-talet. Då var Ulf Kristersson (M) och Gunnar Strömmer (M) marknadschef respektive projektledare på tankesmedjan.Förra året likställde dessutom Kristersson klimat- och miljöaktivister med sabotörer, medan justitieminister Strömmer sade att det är rimligt att aktivister döms för sabotage.Trenden går även igen i det brittiska kungadömet. I Storbritannien finansieras också tankesmedjor av Exxon Mobil. Även där argumenterar tankesmedjorna för hårdare straff mot klimataktivister, något regeringen har hörsammat.Stämmer till tystnadNu har bolagen även hittat en till metod: att ställa aktivister inför rätta.Förra året stämde oljebolaget Shell Greenpeace UK efter att organisationen gjort en aktion mot en oljerigg. Shell menade att aktionen “äventyrade säkerheten” för aktivister och personal ombord. Greenpeace, som gjort sådana aktioner i decennier, menade att det var nonsens.Fossilbolaget har nu krävt Greenpeace på skadestånd på 1 miljon dollar plus rättegångskostnader. Areeba Hamid, chef för Greenpeace UK, berättar att hon faktiskt är glad över stämningen. Det blir tydligt att Shell nu har valt vilken sida av historien de vill stå på.– De gör allt för att uppnå kortsiktig vinst, och de kommer göra sitt yttersta för att eliminera allt och alla som står i vägen.Som tur är har organisationen, till skillnad från många andra grupper, råd att försvara sig.– Vi kommer inte backa, vi kommer göra allt för att stå upp för rätten till att protestera.Rishi Sunak, Storbritanniens premiärminister, har likt Ulf Kristersson inte mycket till övers för varken aktivister eller en effektiv klimatpolitik. Sedan Sunak kom till makten har han dragit tillbaka tidigare klimatåtgärder.Om politiken hänger ihop med att hans fru har miljontillgångar i både Shell och BP Oil kan man bara spekulera i.Det ironiska är att den klimatfientliga politiken inte ens är särskilt folklig. Rishi Sunak är minst sagt impopulär som premiärminister. Enligt Hamid har Greenpeace redan fått stora summor i donationer från givare. Med tanke på de gröna vänstervindar som blåste i EU-valet är det tydligt att svenska folket tycker liknande.Trodde någon skulle döI Frankrike tog däremot högerradikala Nationell samling hem storslam. Trots det är klimatrörelsen i landet tongivande.En som varit med på flera aktioner är Jean, en fransman i 30-årsåldern. Vi möts vid Hôtel De Ville i Paris. Jean är tydlig med att jag varken får veta hans riktiga namn, exakta ålder eller vad han jobbar med. Han vill inte att polisen ska göra några efterforskningar.Vi går till en irländsk pub några kvarter bort. På vägen dit berättar Jean om hur det inte går en demonstration i Paris utan att polisen använder pepparsprej, tårgas eller gummiprojektiler. Han berättar om en aktion mot Total och Amundi nu i slutet av maj. Utöver att några av aktivisterna sprejade färg och krossade två fönster där bolagen höll till, bildade resterande aktivister en mänsklig kedja runt byggnaden.– När vi vägrade skingra oss satte polisen fingrarna i våra näsor och drog oss bort.Därefter sattes ett femtiotal aktivister i bussar i timmar utan vatten eller möjlighet till toa. Några svimmade i den kvava luften.Förra året försökte även Frankrikes inrikesminister, Gérald Darmanin, förbjuda landets största klimatorganisation, Soulèvement de la terre. Men högsta domstolen satte stopp för lagförslaget.– Men de skickar ändå terrorpolisen då och då när de gör räder i våra hem tidigt på morgonen.Jean har dragit en gräns för sig själv i aktionssammanhang. Han kommer aldrig använda våld mot andra människor.Däremot kan han delta i protester där andra kan gör det, som i Sainte-Soline förra året. Då kastade polisen granater och sköt med gummikulor mot aktivisterna, som i sin tur svarade med att kasta molotovcocktails.– Jag hade förberett mig för att någon skulle dö den dagen, säger Jean som hoppade in som sjukvårdare.Kommer bli värreLyckligtvis dog ingen i Sainte-Soline, även om flera personer skadades allvarligt. Trots allt ser ändå Jean det hårda svaret som något positivt. Han menar att det visar att systemet utmanas på riktigt.Frågan är bara hur våldsamt det ska behöva bli.Flera av de jag talar med menar att om inte politikerna genomför de utsläppsminskningar de kommit överens om i Parisavtalet kommer klimataktivisternas aktioner bara bli radikalare.Sex år efter Greta satte sig utanför riksdagen har mycket förändrats.Nu väljer politiker att offra klimatet till förmån för billigare bensinpriser. Men de lyfter inte ett finger över det faktum att oljebolagen fortsätter gå med rekordvinster.Ja, sex år efter Gretas skolstrejk har vi alltså folkvalda ledare som utmålar aktivister som en samhällsfara.Anledningen? De sitter i knät på den smutsiga oljelobbyn.Om de inte redan är en del av den.",Klimat
1,Blockerade riksdagen – Greta Thunberg döms,"Klimataktivisten Greta Thunberg döms för två fall av ohörsamhet mot ordningsmakten, meddelar Stockholms tingsrätt. Hon döms till dagsböter.Det var den 12 mars som Greta Thunberg och andra aktivister satt utanför entrén till riksdagen i samband med en klimataktion. Polisen bad gruppen flytta på sig, men fick till slut lyfta bort henne och sex andra personer från platsen.Samma sak hände igen den 14 mars. Greta Thunberg nekar till anklagelserna. Hon har tidigare dömts två gånger till dagsböter, för samma brott.Senast i början av april frihetsberövades hon tillsammans med andra aktivister från Extinction rebellion i Nederländerna. Det var i samband med att de blockerade en huvudgata i Haag, i protest mot subventioner för fossilindustrin. Ingen blev då misstänkt för brott.",Lag och rätt
1,Greta Thunberg kommer få syndernas förlåtelse,"Att vara tonårsflicka är bland det svåraste man kan ägna sig åt. Det är ingen slump att en rad kvinnor som blivit världskända i den här åldern, företrädesvis amerikanska popikoner som Britney Spears, till slut drar av sig tvångströjan och gör uppror med halva livet som insats.Det är tungt att vara ung tjej på världsscenen. Alla vill ha en bit av en. Olika rörelser försöker kidnappa ens identitet. Inte ett steg undgår medierna. Det finns något nästan religiöst över hur samhället projicerar förhoppningar och fördomar på Greta Thunberg. Hur använder hon sin makt? Vart är hon på väg? Mycket handlar om huruvida Greta klarar av att bära våra högt ställda moraliska krav på sina nyss tonåriga axlar. Och här dominerar idén att en flicka som talat sanning till världens ledares (döva) öron måste fortsätta att hålla sig inom ramarna för demokratisk dialog.Många har reagerat på Alex Schulmans text om sin besvikelse över hur Thunberg valt civil olydnad istället för att dricka te med Barack Obama. ”När jag ser henne blockera ännu en väg tänker jag: Det är inte där du ska vara! Du ska inte sitta framför motorhuvar, du ska stå inför parlamenten. Men nu är det för sent. Den globala makten lyssnar inte på någon som upprepade gånger bryter mot lagar”, skriver Schulman. Greta Thunberg har alltid varit radikal, svarar Mathias Wåg. Att klimatrörelsen blir alltmer systemkritisk är nödvändigt, skriver Per Sicking.Det har sagts många gånger, men det tål att upprepas: De rättigheter vi tar för självklara idag har nästan alltid föregåtts av aktivism som brutit mot lagen. Blockader, sabotage och ibland regelrätt våld ligger bakom kvinnors rösträtt i Storbritannien, medborgarrättsrörelsens framgångar i USA och icke-vitas frigörelse från den systematiska rasismen i Sydafrika. För att nämna några. Jag undrar så varför det nästan bara är svensk vänster som står upp för den här typen av utomparlamentarisk aktivism. Är det vår förmenta konsensuskultur som gör att civil olydnad har dåligt rykte?I Frankrike är detta vardagsmat. Gula västarna har använt sig av det, liksom franska lantbrukare under vårens protestvåg, två färska exempel som brukar lokaliseras till höger på den politiska skalan. Fransmännen suckar lite, lägger om rutten till jobbet när delar av Paris innerstad är avstängd för trafik och följer händelsernas utveckling.Båda ovan nämnda rörelser har åtnjutit stort stöd hos befolkningen trots sina olagliga metoder. Inte ens Emmanuel Macrons ofta repressiva regering skulle få för sig att sätta in polis för att bryta upp bondeupprorets barrikader längs infarterna till Paris härom månaden. Har någon hällt koskit på trappan till stadshuset? Då säger borgmästaren några pliktskyldiga ord och sätter sedan någon på att spola bort det. Det grundar sig i en gemensam förståelse om att medborgare som inte får använda den röst de har till slut inte längre har någon röst att använda. Politisk kamp förs också med kroppar. Inte den rent parlamentariska, det slutar sällan väl, men också i den franska nationalförsamlingen buas och tjoas det när en ledamot på motståndarsidan har ordet, precis som på andra sidan Engelska kanalen. Det är inte att förstöra det demokratiska samtalet. Det är att vitalisera det.Greta Thunberg har anslutit sig till en lång tradition av att göra fysiskt motstånd när rösten alldeles uppenbart inte räcker till. Inte ens när man har världsledarnas öra.Med tanke på att det är civilisationens överlevnad som står på spel kan man tänka sig att hon kommer att få syndernas förlåtelse när vi tittar tillbaka på det om trettio år.",Klimat
1,Greta Thunberg får SVT att se korkat ut,"I tisdags var Greta Thunberg med i SVT:s Aktuellt. Inslaget försökte visa kontraster. Från när hon blir Times ”Person of the year” till när hon släpas bort av poliser.Från handskakningar med Obama till när hon sitter utanför riksdagen i palestinasjal.SVT verkar oroat, vet hon vad hon håller på med?Hon får frågor som hellre vill uppfostra än förstå. Varför blir hon inte partipolitiskt aktiv i stället? Frågan ställde även SSU:s ordförande Lisa Nåbo på Twitter.Att Thunberg och inte Nåbo får en lång intervju i SVT bör delvis svara på frågan.– Jag känner inte att jag har den hybrisen, att jag tror att jag till skillnad från alla andra skulle kunna ändra saker inifrån, säger Thunberg.Thunberg säger att riksdagen och de folkvalda är en fundamental del av demokratin, men så även att protestera när någonting är fel.Att hon suttit utanför riksdagen har fått högern att få hicka. ”Tänk om det var NMR? Skulle vänster tycka samma sak?” Som om rörelsen för klimaträttvisa är jämförbar med extremhögern och dess våldskapital.Men självklart är det högerns perspektiv som SVT utgår från.Plötsligt vet SVT inte ”vad hon vill”. De frågar Thunberg om det inte är direkt antidemokratiskt av henne att sitta utanför riksdagen. Klimaträttviserörelsen vill samma sak som den velat i decennier, menar hon.Sen kommer de in på protesterna mot vad FN-utsända varnar för är både etnisk rensning och pågående folkmord i Gaza. Eller som SVT uttrycker det: ”Kriget mellan Israel och Hamas”. Det verkar vara en ordentlig utmaning för SVT att förstå hur Thunberg kan engagera sig i vad de anser vara så skilda frågor.– En klimaträttviserörelse som inte kan säga ifrån när det pågår ett folkmord där tiotusentals människor dödas, vad står den för, frågar Thunberg.Hon fortsätter.– Det handlar om att folk dör, att Israel använder svält som vapen att Israel begår ett folkmord enligt en publicerad rapport från FN.På frågan om hon ”missbrukar” klimatrörelsen ser hon undrande ut.– Vi är tydliga med vad vi stödjer: vi stödjer rättvisa, vi står upp för människor och planeten. Jag tycker inte att stå upp för grundläggande mänskliga rättigheter skadar klimaträttsrörelsen.Men ingenting är nog för SVT som fortfarande inte förstår hur man kan stå upp för utsatta grupper, vara motståndare till krig och se sambandet mellan detta lidande och det lidande som klimatkrisen skapar.Det är så enkelt men blir plötsligt riktigt krångligt, både för en del journalister och högern.Men av intervjun att döma är svaret på frågan om Thunberg vet vad hon sysslar med tydligt. Hon är lika självklar och logisk som alltid.Det är snarare SVT som ska ställa sig själv frågan om kanalen vet vad den gör.",Media
1,Greta Thunberg krävde svar från SAS-ledningen,"Hätsk stämning uppstod på SAS årsstämma när Greta Thunberg och fem andra aktivister krävde svar om hur flygbolaget agerar i klimatkrisen.– Hur kan ni sova om natten? frågade Thunberg.Representanter från Fridays for future (FFF) frågade: Det finns inget hållbart flyg. Hur ska SAS göra för att minska flyget under de kommande kritiska åren?Anko van der Werff, vd på SAS, besvarade frågan.– SAS har gjort mycket för att följa Parisavtalet. Vi har agerat för att ligga i linje med avtalets riktlinjer. Flygandet är viktigt, det är viktigt att världen möts.Greta Thunberg ställde en fråga, utan att begära ordet, hur SAS-styrelsen kan sova om natten medan folk, enligt henne, redan dör av klimatkrisen.– Varför respekterar ni inte vår framtid? Varför kommer ni bara med floskler? Ni lyssnar inte på oss eller på forskningen.Hätsk stämningStämningen var hätsk mellan aktivisterna och övriga deltagare på stämman i Solna. Flera privatpersoner bad aktivisterna att lämna lokalen och respektera dagordningen.– Alla har rätt till det fria ordet, men det ska framföras enligt ordningsreglerna i salen, sade en aktieägare efter stämman.– Vårt budskap till SAS är att de måste sluta ljuga och vilseleda folket genom att få sina tjänster att framstå som hållbara. De ägnar sig åt ”greenwashing”, sade Thunberg till TT innan stämman började.För att ta sig in på stämman har tre medlemmar i FFF köpt aktier i flygbolaget. Varje aktieägare får ta med sig två biträden.Flera aktionerParisavtalet är ett internationellt klimatavtal som slöts 2015 under FN:s klimatkonferens och det slår fast att den globala temperaturökningen ska hållas under 2 grader och att man ska sträva efter att begränsa den till 1,5 grader.Förra veckan bars Thunberg bort av polis efter att ha protesterat tillsammans med flera andra aktivister framför riksdagen i Stockholm.Hon uppger att strategin är att rikta in sina protestaktioner mot flera olika håll.– Det är inte en enda aktör som kan lösa klimatkrisen. Vi måste därför rikta oss in på systemnivå – oavsett om det är staten eller stora företag som förstör vår nutid och framtid.Årsstämman beslutade i övrigt i enlighet med valberedningens förslag att omvälja Carsten Dilling till styrelseordförande samt att omvälja samtliga styrelseledamöter.Merparten av de nuvarande aktieägarna har accepterat att aktierna så småningom kommer att bli indragna och makulerade.Många aktieägare motsatte sig flertalet av förslagen som lämnades.",Klimat
1,Magdalena Andersson slår tillbaka mot kritikerna: Har höga ambitioner,"Socialdemokraterna skakas av en intern konflikt om den ekonomiska politiken.Kritikerna menar att S-ledningen har gått med på en uppgörelse som omöjliggör partiets politik, men Magdalena Andersson menar att pengar kommer att finnas.– Vi har höga ambitioner, säger S-ledaren.Debatten om den ekonomiska politiken fortsätter inom Socialdemokraterna.Efter att partiet i förra veckan kommit överens inom den parlamentariska kommittén om att Sverige ska gå över till ett balansmål, har kritiker krävt att partiet river upp överenskommelsen och förhandlar om.Kritikerna vill att staten ska kunna låna pengar till omfattande investeringar i infrastruktur, välfärd, bostäder, klimatomställning och försvar. Med dagens uppgörelse frigörs 25 miljarder kronor årligen i åtta år från och med 2027. Men ekonomer har pekat på att det inte räcker, däribland ekonomnestorn Lars Calmfors.Andersson lovar att leverera till kongressenS-ledaren Magdalena Andersson anser trots det att överenskommelsen kommer att leva upp till förväntningarna i partiet.På den kommande kongressen i Göteborg nästa vår, då partiert ska spika politiken för kommande valförelse och mandatperiod, kommer partiledningen att möta upp ambitionerna i partiet, intygar partiledaren.– I riktlinjerna till vår kongress kommer vi naturligtvis ha höga ambitioner om hur vi vill utveckla Sverige, där det handlar om att investera i den gröna omställningen, omfattande upprustning i järnväg, nya bostäder, utöver att vi behöver ha resurser för att lösa sjukvårdskrisen, att barn ska lära sig mer i skolan och att vi har en fungerande äldreomsorg, säger Magdalena Andersson.Under den här mandatperioden har Socialdemokraterna haft flera arbetsgrupper som tagit fram reformer för att ta Sverige in i 2030-talet.Det handlar om 200 reformförslag inom en rad politikområden, däribland arbetsmarknad, brottslighet, klimatomställning, integration, skola och sjukvård.Tillbakavisar kritiken: ”Så är det naturligtvis inte”Det är reformer som kommer att kosta mycket pengar. Utöver balansmålet vill Magdalena Andersson också höja ett antal skatter för att få loss resurser till reformerna.– Vi har höga ambitioner och såklart underlättar det att vi nu har balansmålet. Vi tycker att man kan höja skatter på kapital, höga inkomster och banker som nu gör stora vinster.Magdalena Andersson slår tillbaka mot de kritiker som anser att partiet i och med överenskommelsen om balansmålet kommer att få lägga den egna politiken på hyllan. – En del säger att det här gör att vi inte kan bedriva socialdemokratisk politik eller att det inte kommer att bli något från de här arbetsgrupperna, så är det naturligtvis inte, säger Magdalena Andersson.– Vi socialdemokrater byggde upp hela den svenska välfärdsstaten. Det gjorde vi inte genom att öka statsskulden. Det gjorde vi genom att föra en politik som gav oss hög tillväxt och därmed också utrymme för att genomföra omfattande investeringar. Men den tillväxtkurva som tilltog under industrialiseringen av Sverige planade ut lagom till 1970-talet. Under mandatperioden 2014 till 2022, då S satt i regering, låg Sveriges tillväxt under EU-genomsnittet under fyra av åtta år, enligt statistik från Eurostat.En tillväxt som kan finansiera den politik som S nu utvecklar hade Sverige inte då.Senaste budgeten täcker inte upp för reformförslagenSer man till S budget uppkommer också en del frågetecken kring hur partiet ska ha råd med de höga ambitioner som Magdalena Andersson talar om.Utöver balansmålet, som alltså ger 25 miljarder kronor, har S i sin skuggbudget föreslagit skattehöjningar och omprioriteringar som ger drygt 52 miljarder kronor. Men de 52 miljarderna äts upp av de reformer som partiet redan nu har aviserat och de är en mycket liten del av de totalt 200 reformer som partiets arbetsgrupper har formulerat.Magdalena Andersson säger att kritikerna i huvudsak utgörs av de delar av partiet som förlorade striden om partiets ekonomiska politik på förra kongressen i Göteborg 2021. Då ville bland andra de mäktiga distrikten i Stockholm, Göteborg och Skåne att partiet skulle öppna upp för att staten skulle låna mer pengar.S-ledaren står fast vid att inte bryta överenskommelsen med de andra partierna och hon kommer inte att förhandla om ramverket för svensk ekonomi.– Nej, vi har ju precis slutit den och den ligger i linje med vårt kongressbeslut.",Politik
1,S-ledaren: 'Går till val som ett förnyat parti',"Från generös till stram invandring och från att inte ha nämnt kriminalitet till att ha det som en egen punkt. Socialdemokraterna presenterar sitt nya förslag till partiprogram – och har svängt i flera frågor.– Vi kommer att gå till val som ett förnyat parti, säger Magdalena Andersson (S).Mycket har hänt sedan 2013 då Socialdemokraterna senast uppdaterade sitt partiprogram. En flyktingkris har skakat Europa, Donald Trump har valts till president i USA två gånger, flera terrorattacker har skett i Europa och en våldsvåg av organiserad brottslighet sveper över Sverige.Socialdemokraterna har också fått Magdalena Andersson som partiledare.– För mig var det uppenbart att det finns en större potential för socialdemokratin i vår tid, säger Andersson på en pressträff.Hon beskriver det nya programmet som ett ”pang på rödbetan-program” med ett rakare tilltal.– Det är lite som jag är, jag tycker att det är bra när det är rakt och tydligt, säger Andersson.– Vi kommer gå till val som ett förändrat parti med en politik som har utgångspunkt i de samhällsproblem vi har i dag.Kriminalitet stor frågaKriminaliteten, ett ord som inte ens förekom i förra programmet, har fått ett eget avsnitt.”Det har varit nödvändigt att möta den grova brottsligheten med ett skifte i kriminalpolitiken där en lång rad straff skärpts”, står det i programmet som sedan listar 16 punkter för hur S ska bedriva sin kriminalpolitik.I invandringsfrågan har S svängt helt.”Vi vill ha en generös och reglerad invandring”, deklarerade man 2013. Nu förespråkar man en ”stram svensk migrationspolitik” och ”större krav på att alla i Sverige lär sig svenska”.– Vi behöver ha en stram migrationspolitik nu för att de som kommit hit och är här ska kunna bli en del av vårt samhälle, säger Andersson.Avskaffa monarkinKriget i Gaza och Ukraina tas också upp i programmet. Sverige och Finland har blivit medlemmar i Nato och att Sverige ska vara alliansfritt har därmed strukits.Till skillnad från 2013 då S konstaterade att ”demokratin vinner mark i världen” finns nu rubriken ”Demokratin utmanas”.Många ställningstaganden är dock sig lika. S har exempelvis fortfarande en antikapitalistisk inriktning och partiet vill fortfarande avskaffa monarkin – och driva frågan på samma sätt som tidigare:– Med samma kraft och entusiasm som de senaste 100 åren, säger Magdalena Andersson skämtsamt.Utkastet till partiprogrammet går nu på remiss i partiet och kommer att klubbas först på partikongressen i maj nästa år.",Politik
1,Trumps seger en varningslampa för S,"För mycket fokus på motståndaren och på varningar för hotet mot demokratin.Efter Kamala Harris valförlust i presidentvalet oroar sig socialdemokrater för att partiet ska göra om hennes misstag inför nästa riksdagsval.– Det är en fälla, säger SSU-ordföranden Lisa Nåbo.S-ledaren Magdalena Andersson var som många andra svenska politiker och partistrateger på plats i USA under valkampanjen. Hon hyllade den demokratiska presidentkandidaten för hennes humor och kallade henne varm men tuff.En dryg vecka efter Harris valförlust handlar det nu mer om att dra lärdomar av vad som gick snett. I bakgrundssamtal och intervjuer lyfter de flesta fram att Harris borde ha fokuserat mer på konkreta förslag för vanligt folk som kämpar med ekonomin. Mindre på motståndaren Donald Trump, hot mot demokratin och minoriteters rättigheter.– Så länge du inte har möjlighet att betala dina räkningar i slutet av månaden så kommer inte frågor som handlar om demokrati eller aborträtt att slå de frågorna, säger Ida Karkiainen, riksdagsledamot och en av huvudförfattarna till S valanalys efter valet 2022.”Röstar inte på de goda”Även i slutspurten av den svenska valrörelsen dominerade plånboksfrågorna. Redan då var ungdomsförbundet SSU kritiska mot att S fokuserade för mycket på motståndarna, och särskilt Sverigedemokraterna. Kritiken påminde om den som Harris får nu.Gör det bästa skolvalet för ditt barns framtid!– Vi behöver inte påminna folk om att SD inte är ett parti som andra, det vet de redan om och det spelar ingen roll. Man röstar på dem ändå, säger Lisa Nåbo.– Man röstar inte på de goda, utan på dem som kan erbjuda det bästa svaret på ens egna problem. Vi hamnar väldigt mycket i vad högern gör dåligt, i stället för att prata om vad vi vill.Släpp bollenInför S-kongressen i maj nästa år pågår ett stort idéarbete för att ta fram ny politik. Elva arbetsgrupper har lagt en mängd förslag som ska kokas ner till en hanterlig mängd inför nästa val.SSU hoppas att S i valrörelsen 2026 inte kommer att fokusera på Sverigedemokraterna eller de andra Tidöpartierna.– Min bild är att det finns en väldigt stor del av partiet som verkligen vill att vi ska släppa den bollen och ha mer självförtroende i våra egna förslag, säger Nåbo.Ida Karkiainen är inne på samma spår.– En lärdom från det amerikanska valet är att det räcker inte att du går till val på att vara emot någonting, ett annat parti eller Trump, till exempel. Utan du måste också fylla det med en egen agenda och en egen politik, säger hon.",Politik
1,Kristersson om Nytorgsmannen: Extremt allvarligt,"Statsminister Ulf Kristersson (M) reagerar starkt på uppgifterna om att serievåldtäktsmannen som kallats Nytorgsmannen gripits, misstänkt för nya övergrepp i Skåne.– Om det stämmer så är det extremt allvarligt. Jag tänker på de offer som än en gång drabbas av hans förfärliga brott.– Det visar att den omläggning vi håller på med är absolut nödvändig. Man ska inte komma ut efter två tredjedelar av tiden. Man ska ha längre straff för våldtäktsbrott och om man har hög återfallsrisk ska man inte komma ut över huvud taget, säger Kristersson.Socialdemokraternas partiledare Magdalena Andersson reagerar också på uppgifterna.– Det här är oerhört upprörande. Och det gör naturligtvis att många kvinnor nu känner oro och rädsla, så här ska vi inte ha det i Sverige.Även Sverigedemokraternas partiledare Jimmie Åkesson reagerar.– Jag tycker att det är en total skandal. Det är symtomatiskt för det svenska rättssystemet att en person som är så uppenbart farlig och en notorisk återfallsförbrytare så snart kan begå nya brott.– Han borde aldrig ha släppts ut igen. Vi ska inte ha farliga människor som går lösa på gatorna.En utredning har föreslagit ett så kallat säkerhetsstraff för personer som bedöms farliga, där personer med återfallsrisk ska kunna sitta inne på obestämd tid. Ett förslag som Magdalena Andersson inte har tagit ställning till.– Sverige ska vara ett tryggt samhälle, men också rättssäkert. De här frågorna behöver knådas vidare för att hitta en bra väg framåt. Men det klart att många är upprörda och oroade i dag, och jag är en av dem.",Lag och rätt
1,Dadgostars attack mot Kristersson: ”Gubbigt”,"Vid ett replikskifte mellan Magdalena Andersson (S) och statsminister Ulf Kristersson (M) under partiledardebatten på onsdagen påstod Kristersson att S vill öka invandringen till Sverige.Andersson kontrade med att peka på omläggningen av migrationspolitiken 2015, som gjordes efter en överenskommelse mellan S och MP.Under en ökänd presskonferens efter överenskommelsen grät språkröret Åsa Romson, något Kristersson poängterade i dagens debatt.– En enda gång fattade ni ett beslut med ett närvarande gråtande grönt språkrör som under protest till slut, till nöds, kunde fatta några svåra beslut, sa Kristersson.Kristerssons kommentar fick V-ledaren Nooshi Dadgostar att rasa.När det var Dadgostars tur att debattera gick hon till attack mot Krisersson.– Otroligt, onödigt att förnedra någon som visar känslor på en presskonferens. Lite gubbigt, skulle jag säga.",Politik
1,S-ledaren: Skapa goda relationer till Trump,"Socialdemokraternas ledare Magdalena Andersson (S) uppmanar regeringen att nu jobba hårt för goda relationer med Trump.S-ledaren Magdalena Andersson uppmanar Kristersson och regeringen att arbeta hårt för att få goda relationer och knyta kontakter med Trump och hans medarbetare.– Nu har det amerikanska folket gjort sitt val och det handlar för Sveriges regering om att arbeta hårt för att få goda relationer med de som kan få viktiga roller i Trumps administration, säger hon till TT.Andersson var själv svensk finansminister förra gången Trump var president 2016-2020.– Vi jobbade hårt mot det amerikanska finansdepartementet också på den tiden. Sverige har haft goda relationer med USA oavsett vem som varit president.Det handlar, enligt Andersson om att få så många människor som möjligt i Washington att se att det finns ett värde också för USA att Nato står starkt, att vi har ett tryggt och säkert Europa och att Putin inte får vinna i Ukraina.SD:s Jimmie Åkesson tycker att valresultatet är ett ”styrkebesked” för västvärlden. KD-ledaren, energi- och näringsminister Ebba Busch (KD) ”ser fram emot ett gott och nära samarbete med den kommande administrationen”.",Politik
1,Andersson svarar på kritiken mot budgetplanen,"I veckan gick Socialdemokraterna med på en överenskommelse med Tidöpartierna om en ny ekonomisk plan för Sverige.Överskottsmålet slopas och landet ska gå över till balansmål.Flera grupper inom S är kritiska och har bett ledningen tänka om, att tillåta staten att gå med underskott och låna pengar till större investeringar, vilket Aftonbladet rapporterat om.Nu kommenterar partiledaren Magdalena Andersson kritiken. I en intervju med SvD svarar hon på varför hon är emot stora underskott:– S har alltid varit ett parti som står upp för ordning och reda i statsfinanserna. Grunden till det är att de som drabbas hårdast, om det inte är ordning och reda, är de som är mest beroende av det offentliga. Det vill säga människor med minst marginaler, säger hon.",Politik
1,Magdalena Andersson första ord efter skandalen – kallar till pressträff,"Magdalena Andersson kommenterar för första gången lotteriskandalen.Tillsammans med partisekreteraren Tobias Baudin har hon kallat till en pressträff.– Jag blir ju djupt besviken och ärligt talat förbannad, säger Andersson till TT inför.Magdalena Andersson kallar till pressträff klockan 15.30 med anledning av lotteriskandalen. Det är första gången som hon kommenterar skandalen.Partiledaren säger inför presskonferensen till TT att hon är djupt besviken.– Jag blir ju djupt besviken och ärligt talat förbannad. Det står i direkt strid med vad socialdemokratin är och vilka värderingar som vi bygger på.Kravet på en kommentar från S-ledaren har i takt med kritiken växt under den stormiga veckan.– Det står i direkt strid med vad socialdemokratin är och vilka värderingar som vi bygger på, säger nu Andersson.",Politik
1,Han har högst frånvaro av partiledarna,"Sverigedemokraternas partiledare Jimmie Åkesson har sedan valet 2022 varit närvarande vid sex av 80 voteringar i riksdagen. Det innebär att han är den partiledare som har högst frånvaro i riksdagen, rapporterar SVT.Partiledare som har ministerposter sitter inte i riksdagen. Bland partiledare utan ministerposter kan Åkessons frånvaro på 92 procent jämföras med Magdalena Andersson (S) som har 59 procents frånvaro på voteringar. Muharrem Demirok har 43 procents frånvaro och MP:s språkrör Daniel Helldén och Amanda Lind har 24 respektive 22 procents frånvaro under den tid de varit språkrör.I en kommentar till SVT skriver Sverigedemokraterna att Jimmie Åkesson som partiledare har mycket annat han behöver ägna sig åt.”Vi är ett lag, där vi alla samarbetar och täcker upp för varandra. För att vara effektiv i arbetet krävs en flexibilitet kring voteringarna, särskilt för partiledaren som ensam bär flera andra viktiga åtaganden för partiet.”Rättelse: I en tidigare version angavs en felaktig formulering kring partiledare med ministerposter.",Politik
1,"Är ni beredda att kroka arm för bättre vård, S?"," Svensk sjukvård står fortsatt inför stora problem. Vi har en sjukvårdsorganisation som inte håller måttet. Problemen skapades inte av, men blev särskilt tydliga i och med den höga inflationen.Kristdemokraterna och vårt regeringsunderlag genomför därför de största strukturella reformerna på ett decennium. Frågan är, står Magdalena Andersson bakom den nödvändiga omläggningen av sjukvården som vi nu genomför?I ett litet land som Sverige är det inte rimligt med 21 olika vårdorganisationer där var du bor i alltför stor utsträckning bestämmer vilken vård du får.Oro för en knöl i brösten måste tas på lika stort allvar i Stockholm eller Blekinge. När läkaren ringer och säger att du har cancer så ska det inte behöva spela någon roll på vilket postnummer du bor.Magdalena Andersson sade klädsamt nog själv i riksdagens kammare i september att vården inte var perfekt hösten 2022, när S förlorade valet. Det är knappast en överdrift.Socialdemokraterna hade ansvar för sjukvården under två mandatperioder. Trots det blev det åtta år av reformfattigdom och det är uppenbart att Socialdemokraterna fortfarande saknar förslag för att komma till rätta med problemen.Sent ska syndaren vakna och än är det inte för sent. S brukar ibland nyktra till i opposition. Så har de gjort när det gäller försvaret och till viss del rättspolitiken. Så varför inte vårdpolitiken?Politiken står inför ett viktigt vägval för den svenska vårdenKristdemokraterna anser att hela hälso- och sjukvården behöver reformeras. Såväl hur den styrs som hur pengar används behöver förändras.En god vård på lika villkor till hela befolkningen är lagens krav. I regeringsförhandlingarna drev vi på för flera viktiga reformer och åtgärder.Steg för steg genomförs nu detta.En ny sjukvårdsorganisation behövs för en sammanhållen nationell styrning i vården. Tack vare Kristdemokraterna arbetar nu en utredning där alla partier är representerade för att se över frågan om ett helt eller delvis huvudmannaskap för sjukvården. Parallellt arbetar vi med att öka den statliga styrningen inom flera områden exempelvis kompetensförsörjning och beredskap.Vi vill förbättra vårdgarantin genom betydligt kortare tidsgränser och vill inrätta en nationell vårdförmedling. Där kan patienter som väntat längre än vårdgarantin erbjuda vård någon annanstans i landet där kapacitet finns för att i större utsträckning ge patienter vård i tid.Regeringen lägger sammanlagt 7,5 miljarder kronor för 2025 för att öka vårdkapaciteten och korta vårdköerna. Personalen är sjukvårdens viktigaste resurs och pengarna kan gå till att säkerställa kompetensförsörjningen och skapa en god arbetsmiljö på lång och kort sikt.Ytterligare reformer har gjorts så som en nationell plan för förlossningsvården, satsningar på att stärka cancervården och en enhetlig och gemensam digital infrastruktur för sjukvården. Regeringens kraftfulla åtgärder för att bekämpa inflationen förbättrar också regionernas ekonomi. Redan 2025 väntas regionernas pensionskostnader minska med 25 miljarder kronor enligt SKR. Detta ger regionerna långt bättre förutsättningar än föregående år.Trots detta fortsätter regeringen med ett sektorsbidrag om två miljarder för att jämna ut inflationens konsekvenser. Sammantaget uppgår hela regeringens bidrag till sjukvården till drygt 64 miljarder kronor.Politiken står inför ett viktigt vägval för den svenska vården. Nu finns chansen att göra något bra för patienter och vårdpersonal. Åtta av tio av Läkarförbundets medlemmar tror att förutsättningarna för en god och jämlik vård skulle bli bättre om staten hade huvudansvaret.Det är hög tid att reformera vården. Kommer S fortsätta att försvara en dåligt fungerande vårdorganisation från mitten av 1800-talet? Eller är S beredda att kroka arm för en ökad statlig styrning, en mer jämlik vård och en modern organisation?",Politik
1,S-ilskan över lotteriskandalen : ”Självmål av värsta sort”,"Socialdemokraterna uppges ha varnats för tvivelaktiga säljmetoder av deras lotter – varningarna ska ha skickats vidare till Kombilotteriet.Inom partiet växer ilskan över hur skandalen hanterats av de ansvariga.– Det är självmål av värsta sort, säger en S-källa.Socialdemokraterna och Kombilotteriet meddelade i går att man kommer att utreda skandalen med lotteriverksamheten. En fråga som kvarstår är hur mycket Socialdemokraternas partiledning kände till om vilka säljmetoder som användes.Mattias Jonsson sitter i Socialdemokraternas partistyrelse och säger att han också ställt frågor till de ansvariga om eventuella varningar. Svaret han fått är att det har kommit varningar.– Som jag har förstått det har det inkommit uppgifter som förts vidare till Kombilotteriet. Men jag har inte själv sett de här mejlen eller de inkomna klagomålen, säger han.Inte hos partistyrelsenMattias Jonsson säger att varningarna inte landade hos partistyrelsen och att han vet för lite om ärendet för att uttala sig vidare. Han rekommenderar i stället Aftonbladet att prata med partikassören Joakim Jonsson, som fram till nyligen även satt i Kombilotteriets styrelse. Aftonbladet har sökt honom på telefon och mejl men han har inte gått att nå.Har inte varit uppe i VUDagens Nyheter rapporterade i går att personer i Socialdemokraternas ledning varnats för säljmetoderna. Aftonbladet har pratat med ett stort antal partiföreträdare, men ingen har kunnat bekräfta uppgiften. En S-källa nära partiledningen säger till Aftonbladet att varningar eller klagomål inte har varit uppe i det verkställande utskottet, Socialdemokraternas högst beslutande instans, vad källan känner till.– Att någon i yttersta partiledningen skulle ha suttit på en sådan uppgift utan att ha agerat håller jag för uteslutet. Alla i partiet har varit väldigt medvetna om frågans känslighet, säger källan.Flera andra S-källor som Aftonbladet har varit i kontakt med säger att det finns en stor frustration över att partiet och Kombilotteriet inte haft bättre koll på säljmetoderna.– Tidöpartierna försöker dra undan vår finansiering genom att begränsa möjligheten till lotteriverksamheten. Att då bjuda på detta, det är självmål av värsta sort, säger en S-källa.Hamnar i samma soppa igenEn annan S-källa:– Det är en repetition av det som hände för några år sedan. Att hamna i samma soppa igen, det är så onödigt. Om vi ska fortsätta med telefonförsäljning så måste det ske med egen personal där vi har full kontroll.S-ledaren Magdalena Andersson uttalade sig i går för första gången om lottskandalen. Hon bemötte då också uppgifterna i DN om att partiledningen skulle ha varnats för ett år sedan.– Vidden av detta blev känt för mig i samband med DN:s granskning. En granskning som vi välkomnar, sa Andersson.Aftonbladet har sökt Kombilotteriet.",Politik
1,Kristersson: Gängkoppling inte skadat samarbete,"Det är stort fokus på Jimmie Åkessons (SD) bröllop när partiledarna möter journalister inför söndagens debatt i SVT:s Agenda. Det gäller avslöjandet att en av bröllopsgästerna har en ledarposition i mc-gänget Comanches, som polisen bedömer som ett kriminellt nätverk.Enligt Socialdemokraternas partiledare Magdalena Andersson behöver statsminister Ulf Kristersson (M) garantera att det inte finns gängkopplingar i hans direkta närhet.– Det största partiet i regeringsunderlaget avslöjats inte bara med att det har varit en ledare för ett kriminellt gäng på Jimmie Åkessons bröllop, säger hon.Även V-ledaren Nooshi Dadgostar ställer krav på Ulf Kristersson.– Det är extremt allvarligt och Kristersson kommer i dag att behöva svara på vad han ska göra för att stoppa detta.M: Inte påverkat samarbetetSD-ledaren försvarar sig och säger att partiet är det som arbetar hårdast mot gängkriminaliteten.– Det finns gängkriminalitet i samhället. Vi är det parti som allra hårdast har velat bekämpa det. Det fortsätter vi att göra inom ramen för samarbetet med regeringen, säger Jimmie Åkesson.Avslöjandet är dock inget som påverkat Tidösamarbetet enligt statsminister Ulf Kristersson (M).Även Socialdemokraterna behöver ”städa upp i sina egna hus” efter avslöjandet om hur försäljningen av S-lotter, säger Kristersson.– Det är mycket kastande av sten i glashus just nu när största oppositionspartiet själva använder gängkriminella för att sälja lotter.Busch: Nog med frågorInte alla politiker roades dock av ämnet. Ebba Busch (KD) framhåller att Åkesson är partiledare för SD, inte hon, och att det räcker med frågor om bröllopet:– Jag tror att nu har vi svarat nog på frågor om det här. Finns det någon annan fråga? Nej då går vi vidare.",Politik
1,"Ulf Kristerssons besked om SD: ”De har fel, vi har rätt”","Delar av Sverigedemokraterna trappar upp striden mot Svenska kommittén mot antisemitism och vill att regeringen drar in deras stöd.En SD-ledamot frågar sig också om staten verkligen ska sponsra hågkomstresor till minnet av Förintelsen.– De har fel och vi har rätt, så enkelt är det, svarar statsminister Ulf Kristersson.Statsminister Ulf Kristersson uttalar sig nu om samarbetspartiet Sverigedemokraternas strid med Svenska kommittén mot antisemitism, SKMA.– Jag tycker att de har fel. SKMA har sedan lång tid varit en viktig organisation och det är alldeles uppenbart att den är viktigare nu än på mycket länge, tillsammans med andra som kämpar mot antisemitism.Sverigedemokraterna tycker inte att regeringsföreträdare ska ta kommittén på allvar, hur ser du på det?– Vi tar dem på mycket stort allvar och har gjort det under mycket lång tid. Jag tycker de är en viktig röst för en uppenbart väldigt viktig fråga i Sverige, säger Kristersson.Pehrson: Onödigt bråkÄven L-ledaren Johan Pehrson anser att SD har fel.– De får tycka vad de vill. Jag tar dem på största allvar, säger Pehrson.Påverkar bråket mellan SD och SKMA Tidösamarbetet?– Det är ett onödigt bråk för Sverigedemokraterna att ta. Vi har till och från, inte minst från Fredrik Malms sida, haft synpunkter på delar av det som framkommit via SKMA. Det är ingen organisation som är ofelbar, inte ens Liberalerna.Ordbråket mellan Sverigedemokraterna och Svenska kommittén mot antisemitism utspelade sig under förra veckan på Aftonbladet debatt. Jimmie Åkesson anser att SKMA opinionsbildar mot SD och Tidösamarbetet. I ett öppet brev deklarerade han att SKMA kommer betraktas på samma nivå som politiska motståndare framöver. ”Vill dra in stödet till SKMA”Delar i SD vill gå ännu längre och dra in det ekonomiska stödet till SKMA. – Jag vill dra in stödet för alla organisationer som sysslar med politisk opinionsbildning. Våra skattepengar ska inte användas till en organisation som återupprepar talepunkter från Sveavägen 68, säger riksdagsledamoten Josef Fransson (SD).På vilket sätt gör de det?– De använder samma exempel som Magdalena Andersson använder i riksdagsdebatter.– Det här är en organisation av och för vänstersidan i svensk politik.SKMA får i år 5,2 miljoner kronor i statligt stöd. Pengarna ska vikas för hågkomstresor till Förintelsens minnesplatser. Nyligen medverkade ministrarna Gunnar Strömmer (M) och Parisa Liljestrand (M) när en skolklass åkte på en sådan resa till Polen.Staten ska inte syssla med opinionsbildningTycker du inte att regeringen ska stödja hågkomstresor?– Jag anser inte att staten ska syssla med opinionsbildning alls. Det måste finnas en rågång mellan civilsamhället och statsmakten, säger Josef Fransson.Hågkomstresor möjliggör för skolungdomar att lära sig mer om Förintelsen, tycker du inte att staten ska lägga pengar på det?– Det är inte uppenbart. Jag hänvisar till min principiella ståndpunkt att staten inte ska lägga pengar på opinionsbildning.SKMA: SD har inget intresse av sakfråganFransson avfärdar, likt SD-ledamoten Björn Söder, alla belägg som SKMA lagt fram på att SD-företrädare uttryckt sig antisemitiskt.– Jag känner såväl Oscar Sjöstedt som Jörgen Fogelklou på ett personligt plan sedan mer än ett årtionde och jag har aldrig hört någon av dem uttrycka sig antisemitiskt. Den avsiktliga misstolkningen om Björn Söder och de nationella minoriteterna har upprepats i tio år. SKMA borde veta bättre än att upprepa den tramsiga myten.Fransson säger att han kommer att driva frågan om att dra in stödet för kommittén inom SD. Partiet har dock inte någon sådan linje officiellt.Ulf Kristersson säger att det inte är aktuellt att dra in stödet till SKMA.SKMA:s ordförande Ulrika Knutson sa i fredags till Aftonbladet att det är beklagligt att SD:s ledande namn vill utpeka SKMA till politisk motståndare.”Den som påtalar SD:s problem med antisemitism och kritiserar partiets bruk av frågan som politiskt slagträ utpekas som politisk fiende. Så agerar bara ett parti som har litet eller inget intresse av sakfrågan: att motverka antisemitismen.”",Politik
1,Åkesson: S-lotterna är ett slags bedrägeri,"Hur långt sträcker sig det egna ansvaret för svenskar som rest till Libanon?Tar Socialdemokraterna sitt ansvar för lotteriskandalen?Det var några av frågorna som debatterades i onsdagens debatt i SVT mellan Jimmie Åkesson (SD) och Magdalena Andersson (S). S-ledaren pressades av Åkesson när det gäller Dagens Nyheters avslöjande om S-ägda Kombispels lottförsäljning.– Vi vill åt den här typen av bedrägerier som jag tycker S ägnar sig åt när man säljer lotter till människor som inte vet vad det är de köper, sade Åkesson, som är emot partilotterier.Enligt Andersson har S vidtagit nödvändiga åtgärder efter det att oegentligheterna avslöjats. Bland annat sades avtalet med telemarketingbolaget upp och vd:n avgick på dagen.– Nu har vi givit den nya styrelseordföranden och vd:n i uppdrag att göra rent hus och säkerställa att vår verksamhet sköts i enlighet med de värderingar som vår rörelse bygger på, sade hon.”Individens ansvar”En fråga som de båda partiledarna däremot var närmare varandra var svenskarna som befinner sig i Libanon.Det är bra att regeringen understrukit individens eget ansvar gällande resor till Libanon, ansåg Andersson.",Politik
1,Kristerssons ilska: Kan klösa ut ögonen på varandra,"Oppositionspartierna anklagar Ulf Kristersson för att inte ta bröllopsskandalen på allvar.Nooshi Dadgostar säger till och med att SD-tjänstemän i regeringskansliet kan vara utpressade av gängkriminella.– De borde nu ägna sig åt att lösa sina egna problem internt, därefter kan de klösa ut ögonen på varandra, svarar Ulf Kristersson.”bröllopsskandalen” i fokus, det vill säga Comanches-ledaren Robert Hedarvs närvaro på Jimmie Åkessons bröllop.Socialdemokraterna och Vänsterpartiet anser att statsminister Ulf Kristerssons måste sätta ner foten. Enligt partierna går det inte att utesluta att det finns kopplingar till gängkriminalitet hos Sverigedemokraterna. Därför måste deras tjänstemän i regeringskansliet säkerhetsprövas ytterligare.V-ledaren Nooshi Dadgostar säger att SD kan vara utpressade av kriminella. Hon pekar på att Säpo tidigare sagt att kriminella arbetar för att kunna utpressa politiker.– Det säger ju Säpo själva och har sagt den senaste veckan. Och det finns mycket pengar i politiken. Det är klart, finns det kontakter mellan partier och gängkriminella så finns det hållhakar. Det finns möjligheter att utpressa andra personer, säger hon.Politisk teaterUlf Kristersson reagerar mycket kraftfullt på uttalandena från oppositionen.– De kastar vildsint sten i glashus.Statsministern säger att S själva har anlitat gängkriminella för att sälja lotter.– De låtsas nu att det inte finns säkerhetskontroller i regeringskansliet. Det är trams. Människor kontrolleras hela tiden, så var det också på Magdalena Anderssons tid. De borde nu ägna sig åt att lösa sina egna problem internt, därefter kan de klösa ut ögonen på varandra.Jimmie Åkesson kallar S och V:s utspel för politisk teater.– Det drar ett löjets skimmer över viktiga frågor som ska debatteras här i dag. Inte minst gängkriminalitet.",Politik
1,Skitprat och hyckleri i riksdagen,"Riksdagens debatt i dag om sossarnas lotterielände bjöd på underhållning för oss som har haft oturen att förses med mörk humor.Företrädare för de tre stora partierna avlöste varandra med inlägg som i allt väsentligt bestod av skitprat och hyckleri.– Jag hoppas den här debatten visar att Magdalena Andersson har svar på hur de lurade ska få pengarna tillbaka, sade finansmarknadsminister Niklas Wykman med allvarlig röst.Det är han som har tagit initiativet till dagens show i kammaren, ”Särskild debatt om förtroendeskadlig partifinansiering”.Naturligtvis passade han på. Det hade även jag gjort om jag var moderat och det stora oppositionspartiets lotteriförsäljning avslöjats med att ta sikte på äldre och förvirrade människor.Lena Hallengren, socialdemokrat, avlöste moderaten i talarstolen.Hennes parti hade minsann sparkat vd och styrelse, tagit ansvar, men Moderaterna har faktiskt fixat och trixat genom åren, de också.För inte länge sedan var lotterna en av sossarnas starkaste frågor.Regeringsunderlagets fyra partier hade tillsatt en utredning om att begränsa denna form av finansiering och indignationen var stor långt in i borgerligheten.”SD och regeringen är på väg att skicka ut svensk demokrati på en farlig resa”, röt DN:s ledarsida och i en debattartikel gjorde den gamla toppmoderaten Ulrica Schenström en jämförelse med auktoritära regimer som Turkiet och Ungern.Men det var i våras, en evighet sedan, innan det visade sig att gängkriminella sitter i Spanien och för sossarnas räkning lurar av tanter deras pengar.Nu, på andra sidan skandalen, slet Hallengren, ödmjukhet införKombilotteriets haveri balanserat med attacker på regeringen, men hon var chanslös.När kommer Socialdemokraterna inse att det är kört? Att dessa lotter alltid kommer att stinka, hur många ansvariga som än får sparken, hur ofta Magdalena Andersson än lovar gå till botten med det inträffade?Det var hyfsat välbesatt i kammaren. En debatt i riksdagen brukar knappt locka ens de närmaste sörjande, men till den här tillställningen hade ett femtiotal politiker orkat släpa sig.Applåder kom och gick, samtliga deltagare hade partikamrater på plats.Tobias Andersson, SD, tog över. ”När förtroendet skadas riskeras förtroendet för demokratin”...”aggressiv marknadsföring”... ”ljusskygg partifinansiering”...Ett öppnare mål för honom och för Moderaterna har inte setts sedan en spelare i Kalmar bara hade att peta in kulan i tom kasse i en match mot AIK för några omgångar sedan.Men bollen gick över, och hur är det nu, har inte Moderaterna och SD själva försökt armbåga sig in i spelbranschen?2017 gjorde SD ett försök. ”Lotten ska ge känslan av traditionellt svenskt föreningsliv”, mös partiet.Något år sedan var det dags för Moderaterna. ”Det känns fantastiskt roligt att få lansera M-lotten”, kluckade partisekreterare Strömmer.Men satsningarna misslyckades, Tidöpartierna vann valet och innan någon visste ordet av var denna form av partifinansiering oerhört suspekt.Utredningen om lotter hade naturligtvis inte tillsatts om de partier som nu skäller högst själva tjänat pengar på dem.Endast TT, TV 4 och Aftonbladet satt på pressläktaren: journalistiken är rastlös till sin natur och Kombilotterna är numera en gammal story.– Människor sägs upp i vården, men Moderaterna vill diskutera socialdemokratiska lotter, muttrade Hallengren i en replik.– Socialdemokraterna borde svara inför folket om hur pengarna som kommer in från de här lotterna ska användas, bet Wykman tillbaka.Diverse småpartier kom och gick i talarstolen. Vänstern skällde på högern. Högerns skällde på vänstern.– Varför har samhällets värsta fått sko sig på samhället svagaste? röt sverigedemokraten i en femtioelfte replik.Skolklasser avlöste varandra på åhörarläktaren, tonåringar som lyckades uppbåda några minuters intresse innan de sjönk ner i mobiler och TikTok.Klockan 14.53 slog vice talman Julia Kronlid klubban i bordet och meddelade att debatten var över.Många av riksdagsledamöterna hade så dags kroknat och lämnat salen. De som härdat ut såg mest lättade ut över att det var över.",Politik
1,Åkesson bjuder alltså en gängledare på fest,"Man får ha konstiga bröllopsgäster. Det är ett av de tillfällen i livet då till häften okända mostrar, kufiska gamla vänner och kompisars nya partners helt enkelt måste bjudas.Men gästlistan säger också mycket om vem man själv är, eller har varit.Jimmie Åkesson bjöd in bland andra Robert Hedarv, president för den kriminella MC-klubben Comanches. Det avslöjade Expressen i veckan.Comanches jämförs med de mer etablerade klubbarna Hells Angels och Bandidos. Enligt Expressen styrs Comanches från Danmark och har legat i konflikt med både andra MC-gäng och med svenska gängkrimminella knutna till Ismail ”Jordgubben” Abdo.Robert Hedarv är president i en av de tre svenska avdelningarna av klubben, men verksamheten är betydligt större på andra sidan sundet.Jag funderar lite på var mediedrevet är?Vi minns skandalen alldeles nyss när Socialdemokraternas lotteribolag hade anlitat en underleverantör i Barcelona för att sälja lotter på telefon och denna underleverantör hade kopplingar till gängkriminella personer.Statsministern jämställde Socialdemokraternas lotteri med kriminalitet. Flera ministrar var ute och vevade och hela media hängde på.Jag säger inte den att reaktionen var orimlig. Socialdemokraterna har gjort bort sig. Men var är reaktionen nu när Jimmie Åkesson och vice statsminister Ebba Busch, som också var på bröllopet, bokstavligen själva hänger med gängkriminella?Inte genom någon underlevarentör i långtbortistan av misstag utan helt avsiktligt, här och inför tv-kamerorna.Störst uppmärksamhet efter Jimmie Åkessons fest har Ebba Buschs satanistiska hälsning fått, eller hårdrockshälsning beroende på hur pingstkyrklig man är.Det är naturligtvis en struntsak.Även en KD-ledare får spexa efter några glas i glada vänners lag.Vad som däremot inte är en struntsak är bilderna på när Ebba Busch poserar med den norska extremhögerprofilen Rebecca Mistereggen. ”En bild säger mer än tusen ord” konstaterar Expo.Och fortsätter: ”Norskan har gjort sig ett namn inom nordisk extremhöger genom sitt grova hat och utspel mot muslimer och transpersoner kombinerat med spridandet av antisemitism, anti-vax och hyllningar av Putins Ryssland – ett land som hon beskriver som en ’fristad för frihetsälskare’”.Får en minister inte festa med vem hon vill?Jo, men det spelar naturligtvis politisk roll. Fråga bara Mehmet Kaplan (MP) som fick avgå efter att han fångats på bild vid en middag där personer från bland annat den turkiska extremistgruppen Grå vargarna deltog.Återigen, jag säger inte att det var fel att Mehmet Kaplan fick avgå. Hans middagssällskap var inte förenligt med rollen som minister.Och Kaplan är inte den ende. Även S-politikern Jamal El-Haj föll efter det dykt upp bilder på honom i dåligt sällskap.Så jag undrar om det inte finns två olika måttstockar här.– Jag tycker det är bra och fullkomligt nödvändigt att Kaplan får lov att gå idag. I en tid då extremism är ett växande problem så kan vi inte ha statsråd i Sveriges regering som återkommande tycks nätverka med islamister, sa Ebba Busch till Expressen när Kaplan avgick.Men ”antisemitism, anti-vax och hyllningar av Putins Ryssland” går bra?Rebecca Mistereggen har bland annat spridit en bild på riksdagsledamoten Ali Esbati (V) som en apa. Med texten ”Är det här apkoppor?”. Hon sprider även den antisemitiska myten att den judiska familjen Rothschild styr världen i det fördolda.Mistereggen var inte den enda från den absoluta ytterkanten som Ebba Busch festade med. Där fanns den så kallade järnrörsskandalens huvudpersoner Kent Ekeroth och Erik Almqvist. Och sångaren Bruno Hansen från Ultima Thule som så sent som vid förra valet spelade på proryska Alternativ för Sveriges valupptakt i Rålambshovsparken.Bland många andra.Faktum är att gästlistan var rena vem-är-vem inom den nationalistiska rörelsen i Sverige.Så varför skildas detta i media i allt väsentligt som ett kändisbröllop bland andra?I onsdags möttes Jimmie Åkesson och Magdalena Andersson i debatt i SVT Aktuellt. Någonting säger mig att det hade varit en väldigt annorlunda diskussion i tv-studion om Magdalena Andersson för några dagar sedan festat med gängkriminella och extremister.Inte heller är några ministrar ute och skriver artiklar. I sociala medier försvarar istället högerns vanliga debattörer det som hänt.Rimligen visste Ebba Busch vilken fest hon gick på och vem hon poserade tillsammans med. Hon är en av Sveriges mest erfarna politiker. Och för extremhögern blir hennes budskap naturligtvis kristallklart: jag är er vän.Även Jimmie Åkesson visste vilka han bjöd. Men han behöver inte längre bry sig om att upprätthålla någon fasad.Genom den så kallade respektklausulen i Tidö-avtalet är partierna till höger förbjudna att kritisera SD. Och hans trollarmé i sociala medier får effektivt tyst på allt fler kritiska röster.Att som journalist granska eller ens skriva kritiskt om SD betyder att man får bada i bajs. Hatet och hoten i sociala medier och på andra sätt kan pågå i dagar och veckor, vilket många har vittnat om.Få redaktioner skulle idag våga göra vad TV4 gjorde när de avslöjade SD:s organiserade trollfabrik och hur hatmaskineriet ser ut under huven. SVT skulle aldrig ens våga tänka tanken eftersom public services sändningstillstånd förhandlas om nästa år.Tidöpartierna säger själva att knäcka gängkriminaliteten är deras viktigaste fråga.Det hade onekligen låtit mer trovärdigt om deras eget avstånd till gängen inte bara var en fråga om bordsplacering.",Politik
1,Åkessons ilska efter Karam Kanjos överfall,"Övervakningsfilmen visar hur Karam Kanjo, 26, knuffar den 91-åriga kvinnan i en trappaHan har nu dömts till drygt fem år i fängelse och utvisning på livstid. ”Överfallet på den 91-åriga damen skär djupt in i själen”, skriver SD-ledaren Jimmie Åkesson på X. Här rånar Karam Kanjo, 26, den 91-åriga kvinnan.Karam Kanjo dömdes till fängelse i fem och ett halvt år och livstids utvisning.Det var i slutet av augusti i år som den 91-åriga kvinnan attackerades vid pendeltåget i Sollentuna centrum.Hon skulle besöka en kyrkogård där hennes make sedan många år ligger begravd. Men när hon gick upp för en trappa på stationen attackerades hon av den syriska medborgaren Karam Kanjo, 26, som knuffade ner henne för trappstegen. Han slet därefter av henne ett guldhalsband som hon fick av sin make för 50 år sen. I början av november dömdes Karam Kanja till fängelse i 5 år och 6 månader för grovt rån. Han ska även betala 93 100 kronor i skadestånd till kvinnan och tingsrätten bestämde även att han ska utvisas från Sverige på livstid. Karam Kanjo kom till Sverige 2015 när han var 17 år gammal. Han dömdes till fängelse första gången i början av 2020 efter ett överfall. 2021 dömdes han till 2,5 års fängelse för att ha våldtagit en kvinna i ett buskage i Sollentuna. Åkesson: ”Borde aldrig ha fått passera gränsen”Sverigedemokraternas partiledare Jimmie Åkesson reagerar starkt på överfallet på den 91-åriga kvinnan. ”Gärningsmannen borde aldrig fått passera gränsen, borde inte fått uppehållstillstånd och borde ha utvisats för längesen, skriver SD-ledaren på X.”Tyvärr tar det tid att ändra lagar, men utvecklingen går nu åt rätt håll. I mitt och Sverigedemokraternas Sverige finns i alla fall ingen plats för kriminella utlänningar och vi kämpar oförtrutet vidare mot det målet”, skriver han vidare.Här knuffar Karam Kanjo 91-åringen nedför trappan.",Kriminalitet
1,Därför kan Karam Kanjo utvisas till slut,"Karam Kanjo var 17 år gammal när han kom till Sverige från Syrien år 2015. Han har själv berättat att han inte blev klar med skolan och i Sverige hamnade han i ett drogmissbruk. Redan efter fem år hade han straffats åtta gånger för sexuellt ofredande, våldsbrott och stölder.Han dömdes till fängelse första gången i början av 2020 efter ett överfall där han slet pengar ur en kvinnas hand. Då väcktes inte frågan om utvisning.Året efter våldtar han en kvinna i ett buskage i Sollentuna och döms senare till 2,5 års fängelse.Inte heller i den rättegången kräver åklagaren att Karam Kanjo, som är syrisk medborgare och bara haft uppehållstillstånd i Sverige, ska utvisas.Åklagaren säger att hon inte minns skälet till att hon inte krävde utvisning men ”gissar” att hon hade ”en grundad anledning”. Jag antar att förklaringen är ett avgörande i Högsta domstolen från april 2019.Högsta domstolen slog då fast att det skulle krävas ”synnerliga skäl” för att utvisa en person som bott längre tid än fyra år i Sverige.Därför hade det sannolikt inte gått att utvisa Karam Kanjo efter våldtäkten 2021. Han hade då varit i Sverige i sex års tid.HD-avgörandet handlade också om en våldtäktsman som gjort sig skyldig till ett övergrepp på en sovande kvinna.Precis som Kanjo hade han svag anknytning till Sverige – inga barn eller andra starka familjeband. Han hade också tidigare straffats i Sverige men inte för lika grov brottslighet som Karam Kanjo.Högsta domstolen dömde våldtäktsmannen till fängelse i två år och två månader men tyckte inte att det straffvärdet var tillräckligt högt för att resultera i utvisning per automatik.Eftersom han bott i Sverige i nio år slapp han utvisning, enligt den vägledande domen. Det fanns inte tillräckligt starka ”synnerliga skäl” för att utvisa honom efter våldtäktsdomen.HD-avgörandet 2019 fick stor betydelse och gjorde det svårare att besluta om utvisning.Dåvarande justitieministern Morgan Johansson agerade dock direkt och i augusti 2022 skärptes reglerna för utvisning på grund av brott.Och det är bakgrunden till att Karam Kanjo nu kan utvisas i den nya domen där han döms till 5,5 års fängelse för grovt rån efter överfallet på den 91-åriga kvinnan på Sollentuna station. Hela överfallet fångas på film av stationens övervakningskameror.Nu krävs det inte längre synnerliga skäl och det gjorde att tingsrättens beslut var enkelt att fatta.I domen konstateras att Kanjo straffats 19 gånger och att han gjorde sig skyldig till det grova rånet när han var villkorligt frigiven från det senaste våldtäktsstraffet.Hans anknytning till Sverige bedöms vara ”mycket svag”. Det är en omständighet som en domstol – om än i begränsad omfattning nuförtiden – måste ta med i bedömningen av ett utvisningsfall.Se övervakningsfilmen när Karam Kanjo knuffar och rånar 91-åringen.”Han lever enligt Kriminalvårdens utredning under destruktiva sociala förhållanden utan eget boende och är arbetslös. Mot bakgrund av i allvaret i det brott han döms för bedömer rätten att hans anknytning till Sverige inte är sådan att den hindrar utvisning”, slår tingsrätten därefter fast.Det var inte särskilt förvånande. Efter att reglerna har skärpts har domstolar dömt personer som varit i Sverige betydligt längre till utvisning.En man i Växjö som dömts till fyra års fängelse för bland annat grovt vapenbrott utvisades också – trots att han bott i Sverige i 35 år. Han kom hit när han var ett år gammal.En annan grov återfallsförbrytare som dömts till utvisning är den före detta gängledaren Geofrey Kitutu. Han hade bott i Sverige i 34 år och saknade helt band till hemlandet Uganda när han nu dömdes till utvisning.",Kriminalitet
1,Så 3D-printas ögonproteser,"Upp till 200 personer bär idag ett 3D-printat öga som Johann Reinhard har tagit fram.– Vi har blivit bättre och bättre på att få till den rätta färgåtergivelsen, säger han.Ungefär åtta miljoner människor i världen saknar i dag ett öga. Det kan bland annat bero på att ögat har drabbats av cancer eller att ögat har skadats i en olycka och behövt opereras bort. Protesögon tillverkas traditionellt för hand, antingen av glas eller i akrylplast.Johann Reinhard är datorvetare vid forskningsinstitutet Fraunhofer IGD i Darmstadt och har utvecklat en teknik för att 3D-printa ögon. År 2021 sattes det första ögat in hos en människa i samarbete med en ögonklinik i London. Då var tekniken inte helt färdigutvecklad enligt honom. Färgen mörkbrun var svår att få till.Svårt att se skillnad– Men nu kan vi göra bra bruna ögon. Det kan vara svårt att se vilket öga som är protes och vilket som inte är det, säger han.Tekniken bakom publiceras i en studie i veckans Nature Communication. Johann Reinhard hoppas nu att fler kan få 3D-printande ögonproteser.– Vi hoppas att de snart ska vara tillgängliga i Tyskland och sen i resten av Europa, säger han.Går inte att justera efteråtEva Johannsson är en så kallad anaplastolog vid företaget Ansiktsprotetik som tillverkar ögonproteser. Hon har varit i kontakt med en av utvecklarna av 3D-printade protesögon men ser en fördel med traditionell tillverkning: Det är lätt att göra justeringar på proteser vid utprovningen, som att ändra storlek och läge på irisen.– Det är svårare att manuellt justera ett 3D-printat öga. Om den inte passar måste ögonhålan scannas om och sen ska den 3d-printas ut och då kan det dra ut på tiden, säger hon.",Teknologi
1,Politiker sprider felaktiga uppgifter om översvämningarna i Spanien,"Översvämningarna i Spanien beror inte på att dammar tagits bort kring Valencia. Trots det sprids den felaktiga uppgiften av politiker i riksdagen.Just översvämningarna är det flera av er som har tipsat Verifieringshjälpen om den här veckan. Vi har också granskat bilder på nordkoreanska soldater och tittat närmare på en avloppsfontän i Moskva.I ett inlägg på X skriver riksdagsledamoten Magnus Jacobsson (KD) apropå översvämningarna i Spanien att man ”tagit bort bort dammar som bromsar vattnets framfart”. Inlägget illustreras av en karta över området kring Valencia.Han skriver också att: ”De blå prickarna är dammar som har avvecklats. Man kan fundera över vad som hänt om dessa fortfarande fanns kvar.”Men det han skriver stämmer inte. De blå prickarna visar föråldrade fisk- eller flodbarriärer – inte dammar som avvecklats.Bilden visar positioner där det finns föråldrade barriärer, inte dammar som avvecklats. Foto: AMBER Barrier TrackerKartan över dammarna som faktiskt har rivits enligt spansk myndighetsdata är betydligt glesare – och i samtliga fall handlar det om mycket små dammar och överfallsvärn som rivits, rapporterar spanska faktagranskningssajten Maldita Climo.När SVT kontaktar Magnus Jacobsson (KD) om felaktigheterna i hans inlägg publicerar han en förklaring på X. Han skickar senare en liknande kommentar till SVT:”Nu har jag fått 3 förklaringar till bilden: dels utrivna dammar, befintliga dammar, bristfälliga dammar. Det var inte meningen att sprida något som ej var korrekt, men jag har försökt väcka debatten om vad som riskerar att ske om man tar bort dammar samtidigt som vi kommer att få mer nederbörd pga varmare klimat, vilket framgår i twitter-tråden.”Även riksdagsledamoten Jan Ericson (M) har delat vidare inlägget på sitt X-konto. När SVT frågar honom om hur han ser på att han sprider felaktiga uppgifter svarar han:”Jag delade tråden för att resonemanget om dammars o våtmarkers betydelse är viktigt i klimatdebatten. Bilder o illustrationer får den ansvara för som har skrivit tweeten.”Inlägget har i skrivande stund setts av över 275 000 på X.",Utrikes
1,Konspirationsteorier sprids om valet – från både republikan- och demokrathåll,"”Trumps vinst 2024 bevisar att valet 2020 blev stulet” skriver en användare på sociala medier. Men det är inte bara Trump-anhängare som håller liv i idén om ett stulet val, även från demokrathåll sprids nu konspirationsteorier – och båda sidor påstår felaktigt att väljare ”gått upp i rök”.Valrörelsen i USA har varit präglad av stor sociala medier-spridning av falska påståenden om valfusk, manipulerade valsedlar och utländska turister som kunnat rösta i USA.Beskedet att Donald Trump blir USA:s nästa president har inte tystat viskningar om valfusk. Istället fortsätter falska påståenden om resultatet att spridas – nu från både republikan- och demokrathåll.”Vi vet alla att Trump fuskade”, och ”Vad i helvete hände med 15 miljoner röster” skriver en användare på X. En annan användare på Gettr kräver att ”alla ansvariga för stulna valet 2020” nu ska ”kastas i fängelse”. Foto: X/GettrEtt viralt inlägg, som ursprungligen postats på X och därefter spridits vidare till andra plattformar, visar grafer över antalet personer som röstat i tidigare presidentval jämfört med årets val, som ännu inte är helt färdigräknat.Denna graf har setts miljontals gånger, och använts som ”bevis” på falska påståendet att valet 2020 blev stulet. Foto: XPåståenden som sprids från båda sidor handlar om väljare som ”gått upp i rök” – och i vissa sammanhang höjs röster att Donald Trump borde ”utreda och straffa ansvariga för det stulna valet”.I videon ovan reder USA-korrespondent Fouad Youcefi ut hur det egentligen ligger till – och om Trump har politiskt intr",Utrikes
1,Forskare: AI i sociala medier bakom självmordsvåg i USA,"Nu förbereds rättsprocesser mot de stora sociala medie-företagen i USA och föräldrar stämmer bolagen. Den amerikanska generalläkaren kräver nu varningstexter på sociala medier.Allt mer forskning visar att AI-algoritmerna har bidragit till självmordsvågen bland unga i USA.– AI i sociala medier maximerar tiden unga spenderar online, säger professor Mitch Prinstein som är amerikanska psykologförbundets vetenskapschef.Han forskar om hur sociala medier påverkar ungas hjärnor. Många tonåringar kollar sin mobil flera hundra gånger per dag och sociala medier gör hjärnan hyperkänslig för återkoppling från andra.Många domstolsprocesser mot sociala medier-jättarnaAndelen unga i USA som begår självmord har ökat med drygt 60 procent sedan 2011. Och alltmer forskning tyder på att det hänger samman med smartmobilernas intåg och hur sociala mediejättarnas AI algoritmer påverkar tonåringar.USA:s generalläkare Dr. Vivek Murthy som ger amerikaner officiella hälsoråd, kräver nu varningstext på sociala medier för att de kan skada unga, precis som rökning och alkohol.– Vi vet att många barn använder sociala medier så att det stör deras sömn, bidrar till negativa sociala jämförelser och även utsätter dem för cyberhat som diskriminering eller kränkningar, fortsätter professor Mitch Prinstein.De flesta amerikanska delstater har stämt sociala medier-bolagen i slutet av 2023 för att deras AI-algoritmer bidrar till självmord och psykisk ohälsa bland tonåringar. I kongressen har också hållits förhör med toppchefer under 2024 inför kommande lagändringar.Meta använder sofistikerad AIBolag som Meta som ligger bakom Facebook och Instagram hävdar att de gjort så gott de kan för att skydda unga användare.– Meta tacklar det här hela tiden. Vilken typ av innehåll som ska tas ner, som hatretorik, utnyttjande av barn, terroristpropaganda. Vi använder faktiskt mycket sofistikerad AI eftersom det måste fungera på alla språk i världen, säger Yann LeCun som är AI-chef på Meta till SVT.Visselblåsare ger en annan bildI kongressförhör har den tidigare Meta-anställda Frances Haugen vittnat hur Meta-chefer lät bli att sätta in ytterligare skydd för barn för att det kostade för mycket, enligt läckta interna dokument.– Meta visste att många unga kvinnor hade otroligt skadliga upplevelser på sina plattformar och att bolaget inte gjorde något åt det. Nya lagar och rättsprocesser är tecken på att samhället nått en punkt när det krävs förändring, anser Frances Haugen.esse av att lyssna på hämndlystna röster i social medier.",Teknologi
1,Så kan robotar hjälpa ensamma patienter efter stroke,"Forskare vid Storbritanniens centrum för robotik och AI har tagit fram en robot som ska motivera och stödja strokepatienter.– För folk som är ensamma är det här ett bra sätt att interagera med någon, säger strokepatienten Jake Macdonald, som har testat roboten.Forskarna bakom projektet har framgångsrikt testat robot-tränare för rehabilitering i en internationell pilotstudie i Wien, Österrike.När patienten tänker att hen exempelvis ska lyfta sin arm, fångar ett headset upp tanken och läser in den i datorn. Informationen används sedan för att instruera roboten att också lyfta armen. På så sätt imiterar roboten patientens rörelser i realtid.16 patienter och sex terapeuter utvärderade roboten. Genom enkäter och intervjuer samlade forskarna in återkoppling om robotens effektivitet, användarvänlighet och robotens potential att stärka patienternas självförtroende.Forskarnas mål är att patienter ska motiveras och få stöd att göra sina rehabiliteringsrutiner utan att vara beroende av en sjukgymnast.",Teknologi
1,Så kan klimatvänlig kost förlänga livet,"Klimatsmart mat gynnar inte bara planeten – den kan även minska risken att dö i förtid med hela 30 procent. Det enligt ny forskning som för första gången lyckats beräkna effekten som en så kallad planetär hälsodiet har på livslängden.– Så vi skulle vinna många friska levnadsår om befolkningen ställde om på det här sättet, säger Liselotte Schäfer Elinder som är professor i folkhälsovetenskap på Karolinska institutet.Minskad risk för stora folksjukdomarStudien är gjord vid Harvard-universitetet i USA och bygger på tidigare insamlad data om matvanor och hälsa hos över 200 000 amerikaner, som följts i uppemot 30 år.Forskarna har sedan tagit fram ett slags poängsystem för hur hållbara och hälsosamma olika matvanor bedöms vara. Ju högre poäng, desto mer liknar ens matvanor den planetära hälsodieten. Och det visade sig att de studiedeltagare som åt mest i linje med den här dieten också hade avsevärt lägre risk att drabbas av sjukdomar som cancer, hjärtkärl- och lungsjukdom.– Vi behöver verkligen tänka på det här för att skydda vår egen hälsa, säger Liselotte Schäfer Elinder.Hälsa och miljö hänger sammanUtöver hälsofördelarna så skulle det även leda till stora förbättringar för miljön om fler ändrade sina kostvanor, konstaterar Liselotte Schäfer Elinder.– Vi skulle få minskade växthusgasutsläpp och minskad övergödning, vattenförbrukning och markanvändning. Då skulle vi kunna använda marken för att plantera skog som i sin tur tar upp växthusgaser. Så det hänger väldigt mycket ihop.Svenska kostråden avviker – än så längeHur mycket liknar de svenska kostråden den planetära hälsodieten?– De avviker ganska mycket i nuläget, men de nordiska näringsrekommendationerna har gått i samma riktning som studien och blivit mer växt- och mindre animaliebaserade.– Det kommer ta ett tag att ändra befolkningens kostvanor, men det är ingen tvekan om att vi måste gå i den riktningen, säger Liselotte Schäfer Elinder.Livsmedelsverket håller just nu på uppdaterar de svenska kostråden. Nya råd väntas till hösten.",Hälsa
1,Förundersökning om sabotage efter kabelbrott i Östersjön,"Danska flottan skuggade ett kinesiskt fartyg på sin väg ut från Östersjön – efter att flera undervattenskablar förstörts.Enligt SVT:s uppgifter betraktas fartyget som intressant av myndigheter i flera länder som arbetar med fallet.Nu inleder polisen förundersökning om sabotage med anledning av kabelbrotten i Östersjön.Det kinesiska fartyget var på väg från en rysk oljehamn när det passerade de aktuella fiberkablarna.SVT:s granskning av öppet tillgänglig satellitdata visar att fartyget var i närheten av platserna för de två kabelbrotten under samma tidpunkter som internetförbindelserna bröts.Samtliga händelser inträffade i svensk ekonomisk zon inom loppet av 20 timmar.• En svensk-litauisk internetkabel förstördes 5 mil ut i havet från Gotland straxinnan 09.00 i söndags morse, svensk tid, enligt uppgifter till SVT.• En finsk-tysk internetkabel förstördes i går morse strax efter 03.00 svensk tid, öster om Ölands sydspets, enligt det finländska ägarbolaget Cinia.Den svensk-litauiska kabeln ägs av bolaget Arelion där chefen Mattias Fridström uppger att det är frågan om ett totalt kabelbrott.– Vi upptäckte det omedelbart när det hände, i samma sekund som det sker går ett larm i vårt system, säger han.Arelion står i kontakt med flera svenska myndigheter och har upprättat en polisanmälan.Polisen har inlett en förundersökning med brottsrubricering sabotage. Undersökningen hanteras av nationella operativa avdelningen, Noa.Följs av militära fartygSedan incidenterna inträffade har militära fartyg från Nato-länder följt det kinesiska fartygets färd bort från Östersjön. Utifrån öppet tillgänglig data är det framför allt danska marinen som skött övervakningen.– Försvaret har ingen kommentar rörande det kinesiska fartyget. Generellt kan det sägas att Försvaret rutinmässigt följer fartyg som seglar genom danska farvatten, säger Henrik Hall Mortensen, pressrådgivare på den danska försvarsstaben.Enligt SVT:s uppgifter intresserar sig även svenska myndigheter för det aktuella kinesiska fartyget, men på måndagseftermiddagen ville fortfarande ingen myndighetsaktör uttala sig.Från finskt håll har Centralkriminalpolisen gått ut med att händelsen utreds men deras svenska motsvarighet vill inte bekräfta huruvida även de utreder händelserna i svensk ekonomisk zon.– Det vi kan säga i nuläget är att vi känner till ärendena, lägesföljer och samverkar med berörda myndigheter, uppger Karin Styrenius på polisens nationella operativa avdelning i en mejlkommentar.",Transport
1,Kritiken: Få unga gynnas av slopade bolånekrav,"Lättnader i bolånereglerna skulle kunna innebära att fler får möjlighet att köpa en bostad, men effekten kan bli liten enligt en beräkning som Länsförsäkringar har gjort.– Om bostadspriserna ökar finns det en risk att förslagen bommar målet, eftersom man behöver ha lika hög inkomst då som nu, säger Stefan Westerberg som är privatekonom hos bolaget.I början av november presenterades en statlig utredning med förslag på lättnader för bolånemarknaden.Det föreslås bland annat att nuvarande amorteringskrav ersätts med ett allmänt amorteringskrav på 1 procent för lån med en belåningsgrad över 50 procent.Det finns också ett förslag om att höja bolånetaket så att det blir möjligt att låna upp till 90 procent av bostadens värde, i stället för dagens maxtak på 85 procent.Högre bopriser kan eliminera lättnaderBolånelättnaderna tros öka efterfrågan på bostäder och därmed leda till ökade bostadspriser.Länsförsäkringar har gjort en uträkning för hur deras utlåning skulle påverkas av utredningens förslag. Deras bedömning är att en höjning av bostadspriserna med 11 procent innebär att banken behöver ställa samma krav på inkomst som i dag.– Högre bostadspriser ökar hushållens skulder, och kräver högre inkomster för att klara bankernas stresstester. Stresstesterna görs för att bedöma låntagarens ekonomiska marginaler och konkret om personen kan betala tillbaka lånet, säger Stefan Westerberg.Svårt att låna som ung vuxenGenomsnittspriset för en enrumslägenhet i Sverige är i dag 1,3 miljoner kronor. Enligt Länsförsäkringar krävs det en månadslön före skatt på 25 000 kronor för att få låna till en sådan bostad.Det betyder att 46 procent av svenskar i åldern 25-29 år inte har råd att köpa en sådan bostad. Det motsvarar knappt 300 000 personer i hela landet.Individen måste utöver inkomstkravet dessutom ha en kontantinsats vilket betyder att det faktiska antalet personer som kan köpa bostaden är betydligt lägre.Lättnader ger större effekt vid höga priserSamtidigt skulle utredningens förslag ge större effekter i storstadsområden med högre bostadspriser, säger Stefan Westerberg på Länsförsäkringar.I Stockholms stad är dagens genomsnittspris för en etta 2,9 miljoner kronor och det krävs det i dag en månadslön på 38 400 före skatt för att låna.Enligt Länsförsäkringar är det i dag 73 procent av unga vuxna som inte når upp till inkomstkravet för att låna till en bostad. Om bolånereglerna lättas upp skulle antalet unga som inte kan låna minska till 62 procent.",Ekonomi
1,Våld i nära relationer – ”Nina”: ”När han inte kom åt mig gav han sig på djuren”,"”Nina” och hennes före detta sambo hade varit tillsammans i två år innan de flyttade ihop. Men direkt efter att de blev sambos visade han en helt annan sida.– När han inte kom åt mig gav han sig på djuren, säger ”Nina”.Under veckan pågår ”En vecka fri från våld” och kvinnojouren Kullan i Falun lyfter ämnet djur i våldsamma relationer och menar att djuren kan spela en avgörande roll för om kvinnan lämnar relationen eller inte.– Vi möter kvinnor som inte vill åka till skyddat boende för att man inte vill lämna kvar djuret, säger Karin Lind Martinsen, verksamhetsansvarig på Kvinnojouren Kullan i Falun.”Nina” föreläser om sin situation på torsdagen under temaveckan. Hon hade djur redan när hon och exsambon träffades. Under de år de var tillsammans innan de flyttade ihop beskriver ”Nina” honom som jättebra och att det inte var något problem med att hon hade djur.– Men sen blev han svartsjuk på både mina djur och barn.Efter en månad försökte hon få honom att flytta ut. Men han vägrade och situationen eskalerade, hon utsattes för misshandel och även djuren drabbades. Hon försökte vid flera tillfällen att få mannen att flytta.”En jättesvår situation””Nina” hade under den här tiden hästar, hund, katter, kaniner och höns. Hon har vid ett tillfälle sagt nej till ett skyddat boende eftersom hon inte kunde lösa situationen för sina djur.– Det är en jättesvår situation när man har en stor gård och djur. Det är inte så enkelt som det låter att bara åka. Första gången jag sattes i skyddat boende hade jag två timmar på mig att ordna för mig, barnen och djuren.”Nina” betonar att hon mycket väl vet att hon i första hand måste ta hand om sig själv och barnen.– Men djuren är ju också min tröst och glädje, att gå ifrån dom i en sådan här situation är inte lätt, varken ur ett praktiskt eller känslomässigt perspektiv.”Rädsla för att han skadar djuren”Det har nu blivit en tvångsbodelning och exsambon är dömd för bland annat misshandel och har i dag kontaktförbud.– Men det har fortsatt hända saker efteråt som att eltrådar till hästarnas hage har klippts av så att de rymt.",Våld
1,Chefredaktörerna oense om X: ”Plötsligt dök Musk upp i allas flöden”,"De senaste dagarna har flera traditionella medier lämnat plattformen X, tidigare Twitter, efter kritik mot att det blivit allt mer politiskt under Musks ägarskap.– Jag kan inte låta bli att replikera på att det blivit politiskt, som att det inte varit det förut, säger Kvartals chefredaktör Jörgen Huitfeldt om beslutet att stanna kvar.Dagens Nyheter har beslutat att inte längre vara aktiva på platformen X. Chefredaktören Peter Wolodarski menar att beslutet har växt fram sedan Elon Musk tog över plattformen för 3 år sedan. I en debatt i Morgonstudion förklarar han beslutet.– Det blev mer hatiskt och hotfullt, sedan blev det också mer politiskt när Musk själv, som ägare av X, började kampanja för Trump och använde algoritmerna för att prioritera sig själv – plötsligt dök Musk upp i allas flöden, säger DN:s chefredaktör Peter Wolodarski.”Människor kan vara grova”En tidning som dock valt att vara kvar på X är Kvartal. För deras del är det ett kommersiellt beslut då de når ut med sin journalistik på plattformen.– Men jag kan inte låta bli att replikera på att det skulle blivit politiskt, som att det inte varit det förut. Vi vet alla att X censurerade bort nyheten om Hunter Bidens laptop förra valrörelsen, säger Kvartals chefredaktör Jörgen Huitfeldt och pekar på hur Twitters agerande diskuterades även under valrörelsen 2020.– Det är klart att jag som Peter ser att det blivit grövre på X. Det är en del av Elon Musks tanke om yttrandefrihet. Människor kan vara grova och det kan få synas där, säger Jörgen Huitfeldt.Tiktok mer problematisktJörgen Huitfeldt tycker det är hyckleri av medier att lämna X när flera av dem fortsätter att finnas på Tiktok, som har ett kinesiskt ägarföretag.– Att man kan vara på Tiktok och tycka det är ”hunky dory” och samtidigt klaga på X är höjden av hyckleri, säger Jörgen Huitfeldt.MaktkoncentrationEfter valet har Elon Musk även fått roll att leda ett ”effektiviseringsdepartement” av Donald Trump. Peter Wolodarski ser det som en en olycklig koncentration av makt.– Ur ett demokratiskt perspektiv är det problematiskt när politik, näringsliv och techplattformar smälter samman, menar Peter Wolodarski.",Teknologi
1,Skottlossning och explosion i Stockholmsområdet,"Sent på kvällen sköts det mot en bostad i Fisksätra i Nacka kommun. Någon timme senare inträffade en explosion i Vällingby i västra Stockholm.Ingen person har skadats fysiskt och polisen söker efter gärningsmännen.2024-11-19, 15:05. Texten har tillfogats en rättelse.Det var vid 22-tiden som polisen fick larm om skottlossning i Fisksätra. När de kom på plats konstaterade de att det hade skjutits mot en dörr till ett bostadshus.Ingen person skadades fysiskt. Händelsen utreds som försök till mord och grovt vapenbrott. Natten till tisdag greps och anhölls två personer.Strax före klockan 23 larmades polisen om en hög smäll i Kälvesta i Vällingby. Polisen bedömer att ett föremål har exploderat.– Bedömningen är att något föremål har kastats. Det har blivit skador på en fastighet, det verkar som att några rutor är sönder, säger Nadya Norton.Ingen person är fysiskt skadad av händelsen som utreds som allmänfarlig ödeläggelse.– Vi inventerar kameror i området och letar efter gärningsperson/personer.Tidigare på dagen skadades en man i 55-årsåldern allvarligt efter en skottlossning inne på en restaurang i Kungens kurva söder om Stockholm.Misstänker ni någon koppling till händelsen i Kungens Kurva?– Det är alldeles för tidigt att svara på, men vi har med oss händelserna som hänt senaste dygnet, säger Nadya Norton.Rättelse: Händelsen i Fisksätra utreds som mordförsök, en tidigare rubricering var fel.",Kriminalitet
1,Här hittas världens största korall – av en slump,"Större än en blåval, äldre än USA och synlig från rymden. Av en slump har en grupp forskare nu hittat världens största korall.– När man tror att det inte finns något kvar att upptäcka på jorden så hittar vi den här giganten, pulserande av liv, säger forskaren Enric Sala till CNN.Upptäckten gjordes i oktober när en forskargrupp studerade hur havsmiljön runt Salomonöarna mår.Då upptäckes något stort i vattnet som expeditionen först trodde var ett skeppsvrak, men som vi närmare inspektion under ytan visade sig vara en enda sammanhängande organism, världens största korall.När man senare tittade på satellitbilder på området insåg man att megakorallen var synlig även på dem.34 meter lång och minst 300 år gammalOch fyndet beskrivs som en ljusglimt bland annars överväldigande negativa nyheter för de så viktiga korallreven, där framförallt varmare hav lett till en kraftig ökning i korallblekning och minskade korallrev.– Korallrev utgör bara ungefär 0,2 procent av all yta i havet, men de innehåller över 25 procent av allt marint liv på den här planeten, säger korallforskaren Eric Brown under en presskonferensen efter fyndet.",Natur
1,Elon Musk stämmer Microsoft,"I augusti stämde miljardären Elon Musk Open AI, bolaget bakom Chat GPT, och dess vd Sam Altman. Enligt Musk försöker bolaget få monopol på AI-marknaden och snedvrider konkurrensen.I en utökad stämning som lämnades in i en domstol i Kalifornien på fredagen har Elon Musk även lagt till Open AI:s storägare Microsoft som motpart, eftersom bolaget enligt Musk är involverat i planerna.Musk, som nyligen fick i uppdrag av Donald Trump att effektivisera USA:s statsapparat, skriver bland annat att Open AI använder sig av en aggressiv rekrytering. Han uttrycker också oro över att bolaget ingått avtal med USA:s försvarsdepartement.Elon Musk var med och grundade Open AI 2015.",Ekonomi
1,Därför vill Elon Musks dotter fly från USA: ”Woke dödade min son”,"Ett av Donald Trumps stora vallöften har varit att stoppa allt som är ”woke” och att få slut på det han beskriver som ett ”genusvansinne” i USA. Men vad är hans plan för att göra det?– När man tittar på hans förslag handlar de flesta om just transpersoners rättigheter, säger USA-kännaren Jakob Stenberg.Elon Musks dotter har meddelat att hon planerar att lämna USA efter Donald Trumps seger i presidentvalet.Hennes beslut belyser den växande oron bland transpersoner i landet och blottar en djup politisk splittring.Wilson fruktar för sin framtid under en president vars politik hennes egen pappa aktivt stöttar. Elon Musk å andra sidan menar att den så kallade ”woke”-ideologin, som han kallar ett ”virus”, förstört relationen till hans barn.– Den här relationen är väldigt sårig och dessutom har den här konflikten utspelat sig inför hela världen. Just den här frågan är personlig för Elon Musk, som dessutom väntas få en roll i Trumps regering, säger USA-kännaren Jakob Stenberg.",Jämlikhet
1,Åklagare i tysk terrorrättegång: Planerade att döda minst tio personer,"I dag inleddes rättegången mot två män i Tyskland som misstänks ha planerat ett terrordåd i Sverige. Enligt åklagaren var planen att döda minst tio personer vid riksdagen. Uppdraget ska ha kommit från IS som hämnd förkoranbränningarna.De två misstänkta männen fördes in i rättegångssalen i handklovar, omgärdade av säkerhetsvakter. Ingen av dem kommenterade i rätten de brott som de anklagas för, skriver den tyska tidningen Tagesspiegel.Männen är afghanska medborgare, 23 och 30 år gamla, och har varit bosatta i Tyskland sedan 2015 och 2016. 30-åringen berättade i salen att han tidigare levde i Nederländerna, men blev nekad asyl och utvisad. I september i år gick även hans tyska uppehållstillstånd ut.Enligt dokument som det tyska public service-bolaget MDR tagit del av blev männen radikaliserade under åren i Tyskland. Chattar på telegram visar att 30-åringen haft kontakt med vad som bedöms vara en IS-kontakt i Iran. Det första uppdraget ska ha varit att samla in pengar till IS-operationer i Syrien, pengar som förmedlades via en iransk bank.Telegram-chattar avslöjar planernaDet var också via Telegram som 30-åringen ska ha fått uppdraget att utföra terrordåd i Sverige från IS Khorasan, en gren av IS som främst är aktiv i Afghanistan och dess grannländer och som tidigare genomfört terrorattacker.Planen var enligt åklagare att döda minst tio personer genom att öppna eld utanför Sveriges riksdag. Männen har inte varit i Sverige, utan förberedde dådet genom att söka information om centrala Stockholm på internet.Övervakad av tysk underrättelsetjänstDe gjorde också flera försök att skaffa vapen. Efter ett besök på en svart vapenmarknad nära gränsen mot Tjeckien stoppades de i en poliskontroll. Deras telefoner beslagtogs och i dessa avslöjades terrorplanerna.Vid det laget hade även tysk underrättelsetjänst fått kännedom om männen via en utländsk underrättelsetjänst. De övervakades noga under flera veckor. Deras rörelsemönster väckte misstankar eftersom de möttes på avskilda platser och tog omvägar till sina möten.Rättegång planerad pågå till januari 2025Rättegången inleds i dag i den regionala domstolen i Jena i delstaten Thüringen och är planerad att pågå till slutet av januari nästa år.– Det blir intressant att se vilken substans det finns i misstankarna och hur långt de kommit i planeringen att slå till mot riksdagen. Mycket kommer att vara hemligt eftersom tipset ursprungligen kommit från en utländsk underrättelsetjänst, säger SVT:s Europakorrespondent Christoffer Wendick.",Lag och rätt
1,Det här tycker libaneserna om kriget och Hizbollah,"De israeliska attackerna mot Libanon och södra Beirut fortsätter och få libaneser ser ett slut i sikte.– Världen använder oss som ett schackbräde, säger Kristina Ayoub.Det pågående kriget i Mellanöstern är inte första gången som libaneserna hamnat i skottelden mellan Iranstödda Hizbollah och Israel. Men efter nästan 18 år av vapenvila var det få som väntade sig att det skulle bli så här.– Vi är en generation av krig, säger fyrabarnsmamman Kristina Ayoub som bor i den kristna delen av Dahiyeh i södra Beirut, ett stenkast från de konstanta attackerna.Tudelad syn på HizbollahLibanon är ett mångfacetterat land där områden och byar kan vara uppdelade utifrån olika religiösa grupper. De största grupperna är kristna maroniter, sunni- och shiamuslimer. Synen på shiitiska Hizbollah, som grundades 1982 och vars militära gren är terrorstämplad av EU, kan skilja sig åt mellan de olika religiösa grupperna.En sak kan dock många enas om: Kriget, som sägs utkämpas mellan organisationen och Israel, handlar om mer än bara Hizbollah.– Om du attackerar civila, kristna och kyrkor är det inte Hizbollah du attackerar, säger Jamal Khalil.",Utrikes
1,Republikanerna får majoritet i representanthuset,"Republikanerna får majoritet i representanthuset i den amerikanska kongressen, enligt en prognos från flera amerikanska medier.Det innebär en trippelseger för partiet.Donald Trump vann det amerikanska presidentvalet, och Republikanerna kammade hem en majoritet i senaten. Redan under onsdagskvällen kom prognoser från CNN och NBC att partiet även får representanthuset med sig. Under tidig torsdagsmorgon bekräftade AP, som SVT använder för resultatet, att vinsten är ett faktum.De två kamrarna ingår i den amerikanska kongressen, som är den federala lagstiftande församlingen i USA. Att Republikanerna får majoritet i båda två innebär att Trump har större möjligheter att få igenom sin politik.Man ska ha med sig att det inte är presidenten som stiftar lagar, utan kongressen. Men de senaste åren har Trump tagit ett starkt grepp om partiet, så han kommer att kunna ta initiativet i många lagstiftningsfrågor, säger Fredrik Bergman Evans, jurist och expert på amerikansk rätt.Första två åren avgörandeAtt nya presidenter intar Vita huset med en så kallad ”trippelseger” i ryggen är inte helt ovanligt. Republikanerna hade en majoritet i representanthuset även innan valet, medan Demokraterna hade en knapp majoritet i senaten.Det innebär dock inte nödvändigtvis att partiet kommer behålla majoriteten hela mandatperioden ut.– Man ska inte glömma att det hålls mellanårsval efter två år. Det är inte alls ovanligt att en president som kommer in väldigt starkt och inte levererar tappar majoriteten i kongressen, så de två första åren blir väldigt viktiga.Bergman Evans understryker också att ledamöterna i kongressen i första hand ska representera sina delstater och har egna intressen som ibland inte går i linje med presidentens vilja.– Inledningsvis kommer säkert alla vara väldigt lojala med Donald Trump, men de har ju sina egna väljare och intressen att bevaka. Det kan bli en broms, säger han.",Politik
1,Europaparlamentet kräver villkorat bidrag om Irak legaliserar barnäktenskap: ”Måste agera”,"EU kommer att villkora utvecklingsstöd till Irak om man legaliserar äktenskap med flickor så unga som nio år och river upp flera rättigheter för kvinnor.– Det är könsapartheid som måste bekämpas, säger Evin Incir (S)När planerna från de ultrakonservativa shiamuslimska partierna uppenbarades – som förutom legalisering av barnäktenskap skulle förbjuda kvinnor rätten till skilsmässa, vårdnad om barn och arv – började EU-parlamentet brådskande utreda hur de skulle agera mot Irak.Vice ordförande i den tillsatta delegationen blev den svenska politikern Evin Incir (S).– Jag tycker att parlamentet och EU i stort måste agera för att sätta stopp för den här lagstiftningen i Irak.Resultatet blev en resolution som klubbats igenom i parlamentet där EU-parlamentet uppmanar omedelbar avvisning av lagändringen. Man konstaterar att utvecklingsbidraget till Irak annars kan villkoras.– EU bör villkora biståndet med att jämställdheten i landet, kvinnor och flickors rättigheter, värnas.EU-parlamentet anmärker i resolutionen att 22 procent av de olagliga äktenskapen i Irak involverar flickor under 14 år och man begär att Irak ska upprätta en nationell handlingsplan mot detta.I Irak uttrycker 73 procent befolkningen ”starkt motstånd” mot den föreslagna lagändringen, skriver EU-parlamentet och hänvisar till en undersökning.– Det här är inget som ska vara en del av ett modernt samhälle, som vi lever i idag, utan det här ska förpassas till historiens soptipp, säger Evin Incir (S).EU:s åtgärder mot IRAKEuropaparlamentet uppmanar Iraks parlament att omedelbart och helt avvisa de föreslagna lagändringarna som bryter mot Iraks internationella åtaganden om kvinnors grundläggande rättigheter. Man betonar att en lagändring kommer resultera i skadat internationellt anseende och att visst stöd från bilaterala- och multilaterala organisationer kommer dras in.Vid en lagändring kräver Europaparlamentet att EU:s utvecklingsbidrag till Irak villkoras med krav om rättslig utbildning om sexuellt och könsbaserat våld samt inrättandet av kvinnojourer.EU:s medlemsstater bör utöka sitt stöd till dem som försvarar kvinnors och barns rättigheter i Irak.Irak bör även upprätta en nationell handlingsplan om att avskaffa barnäktenskap, kriminalisera våldtäkt inom äktenskapet, bekämpa våld i hemmet och stärka kvinnors och flickors rättigheter.",EU
1,Finska skidorten storsatsar på snöförvaring – öppnar trots tio plusgrader,"Sedan den finska skidorten Levi började använda snöförvaring 2016 har de aldrig ställt in ett slalomlopp på grund av snöbrist. Nu har de precis spridit ut förra årets snö i pisten, motsvarande 260 000 kubikmeter.– Nu sparar vi nästan tio gånger mer snö än vi gjorde i början, säger Marko Mustonen, affärschef på Levi Ski Resort.Redan på forntiden grävde människor ner snö under marken tillsammans med mat för att förlänga hållbarheten eller för att kyla sina hem. Under senare decennier har man däremot utvecklat metoder för att bevara snön för andra syften – som skidåkning.Kan lagra mer snöÄn idag betraktas organiska material, som sågspån och träflis, som några av de mest effektiva alternativen för att täcka snö och bevara den under sommarhalvåret. Studier visar att dessa material kan bevara mellan 72 och 85 procent av snömassanMen enligt företaget som tillverkar de isolerande ”filtarna” av polystyrenplast bevarar den upp till 90 procent av snön. Dessutom ska filtarna kunna återanvändas 20 gånger.– De säger att mattorna har bättre hållbarhet och blir mer ekonomiskt, eftersom de kan användas under en längre tid till skillnad från sågspån och bark som man behöver byta ut. Sen kan det vara mer praktiskt med en matta som man rullar ihop när den inte används, säger Nina Lintzén som är snöforskare vid Luleå tekniska universitet.Skidsäsongen förskjutsMed ett allt varmare klimat kommer vintern allt senare, vilket redan påverkar skidorter i södra Europa. I länder som Frankrike har flera anläggningar tvingats stänga på grund av snöbrist. I nuläget ser svenska skidorter ut att klara sig, men enligt Nina Lintzén borde vi ändå tänka om kring när skidsäsongen ska starta.– Vi ser generellt att vintern anländer senare, så det är kanske inte längre realistiskt att börja åka skidor i oktober. Man borde i stället flytta fram starten för världscupen i både längdskidor och alpin skidåkning och låta säsongen sträcka sig längre in på våren, då förutsättningarna för att behålla snön ofta är mycket bättre.Klimat och ekonomi bakom snöförvaringSnöförvaring är en kostsam process som framför allt riktar sig mot större skidanläggningar. Enligt Marko Mustonen som är affärschef på Levi Ski Resort beräknar man att den totala kostnaden för snöförvaring ligger på omkring 1,5 euro per kubikmeter snö.Tack vare snöförvaringen kan skidanläggningar däremot öppna tidigare och generera mer intäkter. Dessutom slipper tillverka konstsnö under varma väderförhållanden. Tillverkningsprocessen är nämligen som mest effektiv när temperaturen ligger mellan -10 och -15 grader Celsius, när luften är torr och vinden mild.– Att tillverka snö när det är plusgrader kräver extremt mycket energi. När vi kan täcka de viktigaste backarna med sparad snö slipper vi använda snökanonerna i oktober och kan istället fokusera på snötillverkning under januari och februari. Då producerar vi mycket mer snö med mindre energi, säger Marko Mustonen.Nina Lintzén anser att det är viktigt att ta vara på den snö som finns kvar i backarna på våren. Men att mer forskning behöver göras.– Vi måste utvärdera klimatpåverkan för att avgöra vad som är mest hållbart – att lagra snö eller att tillverka ny snö.",Klimat
1,Här är hjälpmedlet som ska lindra tinnitus,"Ett hjälpmedel som skulle kunna lindra tinnitus blev godkänt av den amerikanska läkemedelsmyndigheten (FDA) förra året. Apparaten ger elektriska impulser på tungan samtidigt som den spelar ljud i hörlurar. En ny studie visar nu positiva resultat.– Det här kan vara vägen framåt, säger tinnitusforskaren Christoffer Cederroth.Toner, tjut, brus, pipande och knackningar är några exempel på ljud som drygt 15 procent av Sveriges befolkning upplever dagligen.I Sverige rekommenderas idag psykologisk behandling, genom KBT, men forskare är oense om det bör finnas ytterligare alternativ.Gett positiva resultatI en ny studie testas en behandlingsmetod som visar på en positiv effekt för tinnituspatienter. Hjälpmedlet stimulerar två sinnen samtidigt och skapar synkronisering mellan olika hjärndelar.– Det som är intressant med studien, är att den visar att ju mer besvärande du upplever din tinnitus, desto större sannolikhet är det att behandlingarna ger effekt, säger Christoffer Cederroth, forskare i neurovetenskap affilierad vid Karolinska institutet.Innovationen kan inspirera till vidare forskning. Christoffer Cederroth ser gärna att man genomför en liknande studie i Sverige.– Eftersom de positiva resultaten är störst bland de med hög grad av tinnitus vore det intressant att fokusera på den gruppen.Är inget botemedelMetoden möter också kritik. Gerhard Andersson, professor i klinisk psykologi vid Linköpings universitet har forskat på tinnitus sedan tidigt 1990-tal.– Det är inte första gången ett nytt hjälpmedel för tinnitus lanseras. Redan sedan Egyptens papyrusrullar har man haft förslag på hur man ska kunna komma till rätta med tinnitus, säger han.Gerhard Andersson uttalade sig bland annat kritiskt i SVT granskning om tinnitusplåster 2018. Granskningen resulterade i att Läkemedelsverket stoppade försäljningen av plåstren som man sätter bakom örat.Han avfärdar inte att det nya hjälpmedlet skulle kunna ha effekt. Men betonar att det krävs mer forskning på hur nervsystemet, hörseln och hjärnan korrelerar. Därför blir han orolig för att hjälpmedlet ska ge falska förhoppningar till patienter.– Många med tinnitus önskar inget hellre än att vi inom sjukvården tar bort ljudet helt, så att de får tystnad. Men detta är alltså en metod som kanske kan lindra, inte en metod som tar bort ljudet.",Teknologi
1,Dystra mätningar inför FN:s klimatmöte COP29 i Azerbajdzjan: ”Ökade dödstal är toppen av isberget”,"När 2024 års klimattoppmöte COP29 drar igång i Azerbajdzjan, sker det efter en rad rapporter om rekordhög global temperatur. Och det är tydligare än någonsin tidigare hur klimatförändringarna påverkar människors hälsa, visar mätningar som gjorts.– Ökade dödstal är bara toppen av isberget, säger Marina Romanello, generaldirektör för The Lancet Countdown.The Lancet Countdown on Health and Climate Change analyserar klimatförändringarnas hot mot människors hälsa och överlevnad världen över. I år har tio av de 15 indikatorer som används för att mäta effekterna av klimatförändringarna nått rekordnivåer.– Det här är de mest oroande resultaten vi sett, säger Marina Romanello, generaldirektör för The Lancet Countdown.Utomhusträning mer riskfyllt framöverUnder 2023 upplevde 61 procent av världens landyta fler dagar med kraftig nederbörd än på 90-talet, vilket ökade riskerna för översvämningar och spridning av sjukdomar. Samma år utsattes människor för 50 fler dagar med hälsofarliga temperaturer än vad som varit fallet utan klimatförändringar.Torka drabbade 48 procent av landytan, vilket ledde till att 151 miljoner fler människor upplevde matbrist jämfört med åren 1981–2010. Värmen har också bidragit till 167 procent fler värmerelaterade dödsfall bland personer över 65 år sedan 90-talet.– Värmen påverkar inte bara dödstal, utan även sjukdomar kopplade till värmeexponering, vår möjlighet att träna utomhus och att jobba, säger Marina Romanello.Forskarnas budskap: Sluta mata eldenRapporten riktar skarp kritik mot regeringar och företag som fortsätter subventionera fossila bränslen. Som ett exempel skriver de hur 72 av 82 analyserade länder subventionerade fossila bränslen för 1,4 biljoner amerikanska dollar under 2022, vilket motsvarar mellan tio och 100 procent av de flesta länders hälso- och sjukvårdsbudgetar.Om resurserna istället investerades i folkhälsa och klimatanpassning skulle lidande minska och ekonomisk lönsamhet öka på lång sikt, menar forskarna.– De hälsomässiga effekterna på ekonomin är enorma. En frisk arbetskraft och en blomstrande befolkning är bra för ekonomin. Detta måste beaktas för att göra kloka investeringar, säger Marina Romanello.",Klimat
1,Elon Musk erbjuds officiell roll av Donald Trump,"Under valkampanjen har det pratats om att Elon Musk kan komma att få en ledande roll om Donald Trump tar över som president.Nu har Trump officiellt erbjudit Musk rollen som ledare för effektivisering.Under valkampanjens slutskede var det knappast en hemlighet att Elon Musk, ägare av Tesla och Space X, stöttade Donald Trump.Bland annat lottade han ut miljoner dollar för att dra in fler röster till då presidentkandidaten.Nu står det klart att Musk erbjuds rollen som ledare av en ”effektiviseringskommission”. Syftet är att granska regeringens ekonomi för att sänka kostnaderna och effektivisera de federala myndigheterna, rapporterar Reuters.Elon Musk: ”Kommer sända chockvågor”Om sin nya roll i ”Department of government efficiency” säger Musk att det ”kommer skicka chockvågor genom systemet, och alla involverad i regeringens slöseri, vilket är många!”, enligt CNN.Elon Musk skriver på X att allting som effektiviseringskommissionen gör kommer att publiceras online. Detta för att maximera transparensen, enligt honom.”Vi kommer också att ha en topplista för de mest vansinnigt dumma utgifterna för dina skattepengar. Detta kommer att bli både extremt tragiskt och extremt underhållande” skriver han.Samma namn som känt memeDepartementet förkortas ”Doge”, vilket är ett stort internetskämt med en japansk hund. Elon Musk har också marknadsfört kryptovalutan ”Dogecoin”.I ett uttalande på sin egen sociala medieplattform skriver Donald Trump att effektiviseringsarbetet har potential att bli vår tids ”Manhattanprojektet”. Det är kodnamnet som användes för arbetet med atombomben under 1940-talet.Elon Musk kommer driva kommissionen tillsammans med Vivek Ramaswamy.Arbetet planeras att pågå till 4 juli 2026 som senast.",Utrikes
1,Här räddas Valenciabornas foton efter översvämningarna: ”En del av vår historia”,"Två veckor efter de kraftiga översvämningarna i Spanien är förödelsen fortfarande enorm. Många har blivit av med allt, men på stadens universitet hoppas man i alla fall kunna rädda det allra viktigaste: invånarnas minnen.På Valencias universitet råder full aktivitet två veckor efter översvämningarna. Med hjälp av restaureringstekniker hämtade från museivärlden går man igenom tusentals fotografier, ett efter ett, för att se vad som går att rädda.Bilderna har samlats in från allmänheten och bär alla spår av den katastrof som drabbat staden. Vissa av dem är täckta av lera, på andra har färgerna flutit ut av vattnet.Arbetet handlar inte bara om att rädda invånarnas tillhörigheter – det handlar också om stadens arv, menar initiativtagarna.”Känslomässiga värdet går inte att mäta”Valenciabon Ana Piera är en av alla dem som lämnat in ett foto till universitetet. Bilden föreställer hennes familj och togs när Ana var barn. Det är det enda minnet familjen har av deras far, förklarar hon.– Möbler och prylar kan ersättas. Förr eller senare kommer vi att få tillbaka dem, men vi har inga negativ till de här bilderna. Även om det är materiella ting går det känslomässiga värdet inte att mäta, säger Ana Piera till Reuters.",Klimat
1,35 döda i Kina – bil körde in i folksamling,"35 personer har dött efter att en bil har kört in i en folksamling i Zhuhai i södra Kina under måndagen.Det rapporterar Reuters, med hänvisning till den kinesiska polisen.Händelsen inträffade på måndagskvällen vid en sportarena i Zhuhai. Under tisdagen uppgav myndigheter att 35 personer dog och ytterligare 43 personer skadats.Enligt BBC ska det ha varit förhöjd säkerhet i staden på grund av en flyguppvisning. Enligt ett ögonvittne hade flera grupper av människor samlats för att träna vid anläggningen när en bil plötsligt körde emot dem i hög fart, skriver BBC.Föraren, en man i 60-årsåldern har gripits. Den kinesiska polisen uppger att mannen ska ha varit ”olycklig efter en skilsmässa”, rapporterar AP.Polisen har inte uppgett något övrigt motiv till händelsen.– Attacker mot oskyldiga människor, som förövaren inte känner, säger man i Kina nästan alltid handlar om personer vill ”hämnas på samhället”. Berättelserna som brukar rullas upp under dagarna och veckorna efter liknande attacker är att det brukar vara en person som är missnöjd med samhället, eller ens liv, säger SVT:s Asienkorrespondent Tilde Levin.",Terror
1,Experten: Så förlorade Demokraterna arbetarklassen till Republikanerna,"Demokraternas förlust har lett till en stor dos självrannsakan inom partiet.Var det Joe Bidens eller Kamala Harris fel? Berodde det på valdeltagandet? Åsikterna går isär, men flera demokrater för fram teorin att partiet helt enkelt försummat en viktig grupp väljare – arbetarklassen.Redan dagen efter valet gick den tidigare demokraten och nuvarande senatorn Bernie Sanders hårt åt partiet i ett inlägg på X.”Det borde inte komma som någon överraskning att det Demokraterna som har övergett arbetarklassen också upptäcker att arbetarklassen har övergett dem”, skrev han.Sanders är inte ensam om att kritisera hur partiet hanterat väljargruppen. Flera aktiva demokrater och partistrateger pekar på att Harris och Demokraterna misslyckades med att nå ut till arbetarklassen.En av dem är Will Marshall, tidigare demokratisk strateg och grundare av tankesmedjan Progressive Policy Institute.– Vi brukade vara partiet för den ”vanliga amerikanen”, men det är vi inte längre. Vi har inte satt deras problem i centrum. Det skapar ilska och bitterhet, säger han.Trump vann arbetarklassväljarnaEnligt CNN:s vallokalundersökning röstade majoriteten av amerikaner utan college-examen på Donald Trump. Detsamma gäller för de som tjänar mindre än 100 000 dollar per år.Harris försökte vända sig till arbetar- och medelklassen med sina ekonomiska förslag, men Trump verkar ha lyckats bättre med att attrahera dem. Enligt Marshall beror det främst på två saker: Trumps person och hans retorik.– Trots att Trump själv inte kommer från arbetarklassen visade han att han förstår deras frustration. Samtidigt gillar de hans personlighet – att han säger skandalösa saker och aldrig ber om ursäkt. Det ger känslan av en slags autenticitet som många politiker inte utstrålar.",Politik
1,"”'Drill baby, drill!' – valet av Trump kastar en mörk skugga över klimatmötet COP29”"," Klimatmötet COP29 i Azerbajdzjan 2024 som startar måndag 11 november handlar framför allt om att förhandla fram ett avtal där den rika världen ska bidra med enorma summor till en fond för omställning i den fattiga världen.Men det stora samtalsämnet kommer sannolikt att vara vilken roll USA:s nyvalde president Donald Trump kommer att spela för arbetet kring klimatet när han tillträder sitt ämbete.Trump har flera gånger sagt att han ska lämna Parisavtalet, där världens länder lovar att hålla den globala medeltemperaturen under 1,5 grader, jämfört med förindustriell tid. Men många spekulerar också i att Trump kan försöka dra sig ur FN:s klimatsamarbete helt och hållet.Men det finns också faktorer som talar emot att Trump skulle vilja kliva av samarbetet.VAD STÅR COP29 FÖR?COP29 är en förkortning för Conference of the Parties, och är ett samlingsnamn för det årliga klimattoppmöte som hålls med de länder som undertecknat FN:s klimatkonvention. Konventionen antogs 1992 och årliga möten har hållits sedan 1995. Årets möte, som hålls i Baku i Azerbajdzjan, är det 29:e i raden.I år är tyngdpunkten finansiering. En expertgrupp har pekat på att behoven vid 2030 kommer att vara enorma; 2400 miljarder dollar om året till anpassning, omställning och klimatskador. Det är fyra gånger mer som vad som satsas idag.Tre områden pekas ut som extra viktiga:-Klimatbiståndet. Ett nytt mål för den rika världens bidrag till en klimatbiståndsfond ska sättas. Det ska uppnås till 2035. Kraven från fattiga länder är minst 1000 miljarder dollar om året.-Klimatanpassningen. Öka takten när det gäller finansiering och teknikutveckling för att mildra effekterna av den globala uppvärmningen.-Klimatskadefonden. Finansiering av nödhjälp och återuppbyggnad under och efter naturkatastrofer.",Klimat
1,Ilskan växer – detaljerna om timmarna före regnkaoset,"·220 personer har dött i den spanska regnkatastrofen.Nu klarnar bilden av timmarna före kaoset – och ilskan växer. Under lördagen demonstrerade över hundratusen personer i Valencia i protest mot myndigheterna.Bland annat satt den regionala ledaren Carlos Mazón på en lunch när vattenmassorna började forsa fram.Den 29 oktober började skyfallen i Spanien, där Valencia drabbades allra hårdast.Samma dag hade landets meteorologiska institut utfärdat den skarpaste varningen för regn.Men det stora antalet döda, och de överlevandes berättelser, vittnar om att befolkningen inte var förberedd.Stora protester mot myndigheternas hantering av ovädret pågick i Valencia under lördagen. Enligt tidningen El País samlades över 130 000 personer. Protesterna har dock gått relativt fridfullt till, skriver tidningen.Ilska mot Carlos MazónIlskan riktas till bland annat mot Valencias regionala ledare Carlos Mazon.Han delade bland annat ett inlägg på X om att stormen skulle minska i styrka, vilket han senare raderade, rapporterar Reuters.Under katastrofdagen hade han också en lunch som varade fram till kvällen, där han erbjöd journalisten Maribel Vilaplana att bli direktör för den regionala tv-kanalen, enligt flera medier.Dröjde timmar med varningTimmarna före varningen skickades ut hade regionala och nationella myndigheter fått uppdateringar om vädret och hållit möten.Klockan 17 kom information om högre nivåer i vattendrag kring städerna, och strax innan 19 var flödet i floden Poyo så kraftigt att mätutrustningen förstörts, rapporterar Reuters.Men först klockan 20 på kvällen skickades ett textmeddelande till invånarna om att söka skydd.Ett vittne berättar om att han då satt uppe i ett träd och ”såg kroppar flyta förbi”, rapporterar Reuters.Flera rättsprocesser kan nu vara att vänta. Över 80 personer saknas fortfarande, och 220 personer har bekräftats döda.",Väder
1,Över 25 dödade efter explosion i Pakistan,"Minst 26 personer har dött och över 50 skadats efter att en självmordsbombare attackerat en tågstation i Pakistan.En lokal separatistgrupp har tagit på sig ansvaret för dådet.Explosionen skedde inne på tågstationen i Quetta vid 9-tiden på lördagsmorgonen, enligt lokala Geo News.Minst 26 personer har dött och ytterligare 50 personer är skadade, uppger lokala myndigheter för AP.Det var mycket folk på stationen vid tidpunkten, och ett morgontåg till den större staden Rawalpindi skulle precis avgå.Dådet skedde i provinsen Baluchistan. Den separatistiska milisgruppen BLA har tagit på sig ansvaret för dådet, rapporterar AP. I uttalandet från gruppen står de att en självmordsbombare riktade in sig på militärer på stationen.BLA vill att Baluchistan ska bryta sig loss från Pakistan.",Utrikes
1,Efter Trumps vinst – kvinnor i USA uppmanar till sexstrejk och bojkott av män,"Inga dejter, inget barnafödande, inga giftermål och inget sex med heterosexuella män.Det uppmanar amerikanska kvinnor till efter att Donald Trump vunnit valet i USA – inspirerade av Sydkorea.”Om män inte respekterar våra kroppar – då ska de inte heller få tillgång till våra kroppar”, skriver en kvinnlig användare på Tiktok.Hon hashtaggar ”#4b-movement” – en rörelse som har rötter i Sydkorea. Den växte fram under 2018 som en reaktion på landets problem med hämndporr, och har därefter fått ett slags metoo-liknande syfte mot patriarkala och misogyna strukturer. Namnet kommer från ”de fyra b-na” på koreanska och innebär att kvinnor aktivt ska avstå från sex, dejtande, barnaskaffande och giftermål med heterosexuella män.Bojkotten har fått spridning på både Tiktok och X dagarna efter Trumps valvinst. Bakgrunden är Trumps inställning i abortfrågan, som är betydligt mer restriktiv än valmotståndaren Kamala Harris.De amerikanska kvinnorna som nu uppmärksammar rörelsen menar att rätten till den egna kroppen är hotad och därför använder man bojkotten av män som ett protestverktyg. Planen är att avstå från sex och dejting under de fyra år som Trump är president.”Vill få männen att inse att de behöver oss”Fenomenet förekom redan under antiken i Aristofanes pjäs ”Lysistrate”, som handlar om hur pjäsens huvudperson uppmanar kvinnor i antikens Grekland till att sexstrejka för att få slut på ett krig.Historiskt har sexstrejker använts som ett slags kvinnligt vapen i flera länder och konflikter.– Vi vill få män att tänka om. Genom att undanhålla det vi har som tillför betydande värde i männens liv kan vi få dem att inse att de faktiskt behöver oss, säger Nicole Dular, forskare i filosofi vid Maryland University.Uppmaningen får däremot kritik i kommentarsfält på sociala medier. En användare skriver:”4B-rörelsen i USA är ett hån mot kvinnor i andra länder som VERKLIGEN inte har några rättigheter. Det är pinsamt”.Harris vann kvinnornas rösterKamala Harris och Demokraterna hoppades på att abortfrågan skulle mobilisera kvinnliga väljare i presidentvalet. Riktigt så blev det inte – Harris vann majoriteten av de kvinnliga rösterna, enligt Edison Researchs vallokalsundersökning. Men hon vann dem med mindre marginal än både Hillary Clinton och Joe Biden.De flesta vita kvinnor röstade på Trump i valet, enligt samma undersökning. Den visar också att 14 procent tyckte att frågan om abort var den viktigaste valfrågan.",Utrikes
1,Ryska attacker mot flera ukrainska städer,"Ryssland utförde attacker mot flera städer i Ukraina under natten till fredagen.I ukrainska Zaporizjzja fortsätter dödstalet att öka efter torsdagens ryska attack mot staden.Robotar, drönare och så kallade glidbomber användes mot regionerna Odessa, Charkiv och Kiev under kvällen och natten, säger Ukrainas president Volodymyr Zelenskyj på sociala medier.I den ukrainska storstaden Charkiv har en rysk flygbomb bland annat slagit ned vid ett tolvvåningshus, enligt lokala myndigheter. Tidigt på fredagsmorgonen uppgav människor fortfarande vara fast under rasmassorna.– Jag låg i sängen och plötsligt ramlade allt på mig, säger Liubov Donukova, som evakuerats från byggnaden.Minst 25 människor har skadats, varav fem förts till sjukhus, enligt guvernören Oleh Synehubov.Sjukhus träffades i attackenLarmet om explosioner i Charkiv kom vid halv tre-tiden, svensk tid. Flera stadsdelar ska ha attackerats.I staden Odessa har minst en person dödats och nio skadats efter att ett bostadshus träffats i en rysk attack, enligt lokala myndigheter.Dödstalet har även stigit efter torsdagens ryska attack mot Zaporizjzja i Ukraina. Minst tio personer har bekräftats döda, uppger regionens guvernör Ivan Fedorov. Bland de dödade finns en ettårig pojke och hans mamma och mormor, enligt ukrainska myndigheter.Ett sjukhus och ett bostadshus träffades i attacken. Över 40 personer är skadade.",Krig och konflikt
1,Ryssland sprider nya falska klipp efter USA-valet – vill påverka Ukrainas stöd från väst,"Kort efter att Donald Trump vunnit presidentvalet i USA började den ryska propagandamaskinen att sprida nya falska klipp. Men budskapen är gamla och så är även syftet: få väst att sluta stötta Ukraina.När det stod klart att Trump blir USA:s nästa president började konton på X, kända för att sprida desinformation, dela ett klipp till sin miljonpublik. Klippet visar påstådda ukrainska soldater som först skjuter och sedan sätter eld på en Trump-docka.Men soldaterna är inte ukrainare och klippet är falskt.Börjar spridas från ett falskt kontoKlippet dyker för första gången upp på ett Telegramkonto som utger sig för att vara en ukrainsk brigad. Det uppger forskare vid Clemson universitet, som förra året avslöjade en av många proryska desinformationskampanjer, till SVT.En närmare granskning visar att den ukrainska brigaden har en Telegramkanal men att klippet publiceras i en annan kanal – med exakt samma namn. Det enda som skiljer kanalerna åt är ett understreck i användarnamnet.Bilden till vänster visar det falska proryska kontot. Bilden till höger är den ukrainska brigadens Telegramkanal. Foto: TelegramDet skiljer kanalerna åtDen ukrainska kanalen med drygt 11.000 följare skriver enbart på ukrainska. Att kanalen verkligen tillhör den ukrainska brigaden går att säkerställa genom en länk på deras officiella hemsida som leder in till just den kanalen.Den andra kanalen med drygt 3.000 följare skriver främst på ryska och en genomgång av kanalen visar att det postas främst prorysk propaganda. Exempelvis att den ukrainska armén styrs av inkompetenta befälhavare och att ukrainska soldater inte längre orkar strida.Kontot debunkas av ryssarna självaMed hjälp av verktyget Tgstat som samlar statistik om närmare två miljoner Telegramkanaler kan vi granska det falska kontot närmare.Analysen visar att kanalen både citerar och citeras av andra proryska konton. Men ett inlägg sticker ut.En av de största ryska krigsbloggarna Rybar skrev i februari förra året flera inlägg om falska klipp som påstås vara från Ukraina. Ett av klippen som taggas av Rybar är från det falska kontot som lade ut den brinnande Trumpdockan.I inlägget skriver Rybar att klippen är dåligt producerade och att man enkelt kan se att de är falska. Och att den som beställt klippen mycket väl kan vara den ryska sidan.”Det finns en stor sannolikhet att någon bestämde sig för att agera enligt principen ”de har propaganda, vi behöver det också” och skickade en order. Utövarna var personer med milt sagt otillräckliga kompetenser.” skriver Rybar i ett inlägg.",Utrikes
1,Joe Biden: ”Du kan inte bara älska landet när du vinner”," Donald Trump vann det amerikanska valet stort och maktskiftet i januari ska ske fredligt, försäkrar president Joe Biden som även gratulerat Trump.– Jag hoppas att vi kan lägga ner frågan om det amerikanska valsystemets integritet. Det är ärligt, rättvist och transparent, säger Joe Biden.Biden ville i sitt tal försöka sänka temperaturen, som varit skållhet sedan valet, säger SVT:s USA-korrespondent Fouad Youcefi.– Han lovade ett fredligt överlämnande av makten och Trump har också bjudits in till Vita huset. Biden har ett helt team som ska jobba med att överlämnanden går smidigt till. Vi får inte glömma att de var bittra fiender fram tills i somras när han hoppade av, säger han i SVT:s Morgonstudion.Vissa delstater räknar fortfarande röster men den absoluta majoriteten av rösterna är räknade och Donald Trump ser ut att inte bara vinna en majoritet av elektorsrösterna, utan även folkets röst. Det vill säga en majoritet av de totala rösterna.Stoppar spekulation om valfuskDemokraterna ser ut att ha tappat miljontals röster sedan valet 2020 och i och med det har det på sociala medier börjat spekuleras om detta är bevis för det valfusk som Trump felaktigt hävdade efter valet 2020.Dessa spekulationer har både den sittande vicepresidenten Kamala Harris och Joe Biden snabbt velat släcka.– Jag vet att människor känner ett spektrum av känslor just nu, jag förstår det, men vi måste acceptera valresultatet, sa Kamala Harris i sitt tal efter valförlusten.President Joe Biden gav samma budskap då han på torsdagen talade utanför Vita huset.– Kampanjer är en tävling mellan olika visioner. Landet väljer den ena eller den andra och vi accepterar valet landet gör. Du kan inte bara älska landet när du vinner. Du kan inte bara älska din granne när ni är överens.Söker syndabockarJämfört med valet 2020 är förändringen dramatisk för demokraterna och många i partiet söker nu syndabockar.Inom Kamala Harris stab anklagas Joe Biden för att inte ha hoppat av sin presidentkampanj tidigare, rapporterar AP. Och Bernie Sanders, som själv försökte bli demokraternas kandidat 2016 och 2020, är kritisk mot partiet.– Det är mycket ”blame game”. En del tycker att vänstern har fått för mycket inflytande. Andra som Bernie Sanders tycker att partiet har förlorat arbetarna. Så kommer det nog att låta fram tills man hittat en ny identitet. I mellanårsvalet behöver partiet samlas för att försöka återta platser i representanthuset och senaten, säger Fouad Youcefi.",Politik
1,Kamala Harris efter valförlusten mot Donald Trump: ”Valresultatet måste accepteras”,"Valresultatet i USA måste accepteras, säger vicepresident Kamala Harris i sitt första tal efter förlusten mot Republikanernas Donald Trump.Hon betonade också att Demokraternas kamp fortsätter.– Samtidigt som jag ger mig i det här valet, ger jag mig inte i kampen som har gett bränsle åt vår kampanj.Det var vid 22.15-tiden, svensk tid, på onsdagen som en känslosam Kamala Harris steg upp framför talarpodiet vid Howard-universitetet i Washington DC till jubel och applåder från supportrarna som samlats.Talet skulle egentligen ha hållits natten mot onsdagen, men det ställdes efter att Trump gick mot seger, skriver TT.”Måste acceptera valresultatet”Efter att ha tackat sin familj, sitt team och kampanjarbetare för deras insatser under valrörelsen, och uttryckt stolthet över hur kampanjen genomförts, betonade Harris att valresultatet måste accepteras.– Jag vet att människor känner ett spektrum av känslor just nu, jag förstår det, men vi måste acceptera valresultatet.– En fundamental princip av den amerikanska demokratin är att när vi förlorar ett val, så accepterar vi resultatet.”Kommer bidra till fridfullt maktskifte”Hon lyfte också att hon över telefon gratulerat Donald Trump till vinsten och möttes då av vissa burop från publiken.– Jag sa också till honom att vi kommer att hjälpa honom och hans team med övergången, och att vi hjälper till med ett fridfullt maktskifte.Även president Joe Biden har gratulerat Trump och bjudit in honom till Vita Huset för ett möte om det stundande maktskiftet.Harris: Kampen fortsätterUnder sitt tal betonade Harris också att Demokraternas kamp fortsätter.– Samtidigt som jag ger mig i det här valet, ger jag mig inte i kampen som har gett bränsle åt vår kampanj, säger hon.– Det här är en tid att kavla upp ärmarna.",Val
1,Avgörande delstat i fokus under sista kampanjdagen,"·Kamala Harris och Donald Trump har gått i mål med sina valkampanjer.Och när vallokalerna öppnat tyder fortfarande det mesta på att valet blir en rysare.Nu rustar flera delstater för oroligheter.Det ser fortfarande ut att vara extremt jämnt mellan Donald Trump och Kamala Harris.Trump har ett övertag i fem av sju vågmästarstater som pekats ut som avgörande för valutgången, enligt Real Clear Politics sammanställning av aktuella opinionsmätningar.När vallokalerna öppnat finns nu en oro för oroligheter, särskilt i de jämna vågmästarstaterna. Flera rösträkningslokaler, bland annat i Las Vegas, omgärdas av stängsel.Under valdagen väntas Trump rösta hemma i Palm Beach, och Kamala Harris har återvänt till Washington.Kampanjerna avslutadeKandidaterna höll sina sista kampanjmöten under måndagen. Kamala Harris ägnade hela dagen åt den viktiga vågmästarstaten Pennsylvania.I talet fokuserade Harris på optimism och framtidstro. Trump nämndes inte vid namn, vilket hon undvikit att göra i slutspurten, rapporterar flera medier.– Det här valet har vi en möjlighet att vända blad från ett årtionde av politik som drivits av rädsla och splittring. Vi är färdiga med det. Vi är klara, sa Harris.Varnade för valfuskTrump var också i Pennsylvania innan han avslutade sin kampanj i Grand Rapids, Michigan, som han gjort de två senaste valen.– Med din röst i morgon kan vi lösa varje problem som vårt land har och leda Amerika – och hela världen – mot nya ärofyllda tider, sa Trump.Tonläget var högt och presidentkandidaten uppmanade supportrar att ”hålla ögonen öppna” för fusk under valdagen, skriver Detroit News.",Val
1,Efter kaoset – röd regnvarning i Barcelona," Valencia har inte återhämtat sig efter regnkatastrofen.Nu har det utfärdats en röd regnvarning för Barcelona, och invånare uppmanas till försiktighet.Minst 200 personer har bekräftats döda efter översvämningarna i Spanien, som drabbat delar av Valenciaregionen allra hårdast.Nu har vädervarningarna för Valencia tagits bort, men ovädret har inte släppt taget om landet.Landets meteorologiska institut Aemet utfärdade en röd varning för regn i Barcelona under måndagen. Flera flyg och tåg har ställts in, och motorvägar har spärrats av.”Res inte om det inte är absolut nödvändigt”, uppmanar Aemet.På måndagseftermiddagen hade varningen nedgraderats.",Väder
1,Kritiken mot Jessika Roswall – får vänta på klartecken som ny EU-kommissionär för miljön,"Jessika Roswall väntar fortfarande på besked om hon godkänns som EU:s miljökommissionär. Enligt SVT:s källor pågår en politisk byteshandel i EU-parlamentet – där Roswalls godkännande knyts ihop med Belgiens kandidat.Sveriges förra EU-minister Jessika Roswall har nominerats som ansvarig för miljö och vattenresiliens i ordförande Ursula von der Leyens tillträdande nya EU-kommission.Det innebär att stå upp för flera EU-lagar som Sveriges regering varit minst sagt skeptisk till genom åren. Men det lovar hon att göra.Hon lovar att se till att EU:s ”gröna deal” också blir en bra ”deal” för företagandet, utlovar en uppdaterad kemikalielagstiftning nästa år och ett försök att förbjuda ”evighetskemikalierna” PFAS i konsumentprodukter.– Mitt budskap är klart: det finns ingen uppgift som är viktigare än att leverera tydliga resultat som skyddar naturen och klimatet, skapar verkliga fördelar för våra medborgare och ger riktiga ekonomiska möjligheter för vår industri, säger Roswall.Byteshandel mellan gruppernaJessika Roswall grillades i parlamentet under tisdagen men är ännu inte godkänd. De andra som frågades ut blev godkända samma dag.– Enligt mina källor i Europaparlamentet utspelar sig vad som kan kallas ett politiskt gisslandrama. Byteshandel mellan grupperna. Där klartecken för Roswall kopplas ihop med att samtidigt den liberala belgiska kandidaten Hadja Lahbib också godkänns, säger SVT:s Europakorrespondent Christoffer Wendick som är på plats i Bryssel.Den tidigare programledaren Hadja Lahbib är nominerad av Belgien som kommissionär för ”krishantering och jämställdhet”. Enligt sajten Politico imponerade Lahbib under utfrågningen och förutsågs få ett snabbt godkännande.Kritiserad för vaga svarJessika Roswall däremot beskrevs som en ”besvikelse” under utfrågningen och fick ta emot stark kritik för vad som ansågs vara alltför vaga och ofullständiga svar.Endast kristdemokratiskt konservativa EPP, där M och KD ingår, samt SD:s partigrupp ECR ville säga ja direkt till Roswall. Ytterhögern och vänstern ville rösta ned henne, medan framför allt den socialdemokratiska partigruppen S&D ville ha mer tid att fundera.Ledarna för partigrupperna i parlamentets miljöutskott förhandlar nu om Roswall ska få grönt ljus eller om hon behöver besvara ytterligare skriftliga frågor.",EU
1,EU:s tullregler hotar Nordnorges transporter genom Sverige: ”Katastrof”,"I Nordnorge är man beroende av att köra godstransporter genom Sverige. Men när en ny tullag träder i kraft vid årsskiftet kommer det att bli svårt och dyrt.– Det kommer bli katastrof för oss i Nordnorge, säger Karl Henrik Karlsen, distriktschef Posten Bring i Narvik.Den nya tullagen är en förändring i EU-lagstiftningen och innebär att varje vara i lasten måste beskrivas digitalt med en egen kod. På statliga Posten Bring i Narvik menar man att de nya reglerna är omöjliga att följa.– Det är inte realistiskt. Det kommer bli dyrt och det finns inte tid. Sen kommer det bli förödande konsekvenser för klimatet, säger Karl Henrik Karlsen och fortsätter:– Varje vecka kommer vi behöva köra närmare 4 000 lastbilar längst E6 genom Norge. Det betyder ökade klimatutsläpp på 10 000 ton koldioxid om året.Lastbilar rullar genom nationalparkPå Norska Logistik och Transport, NHO, hoppas man på en lösning.– Vi har skrivit till den svenska regeringen och hoppas att vi kan komma överens om ett nytt avtal mellan Norge och Sverige i den här frågan, säger Ari Kjenli, administrativ redaktör NHO.På svenska tullverket försöker man nu se om man kan hitta en lösning.– Det kan bli svårt att ändra avtalet eftersom det är ett EU-direktiv och går utanför Sveriges gränser. Vi jobbar med frågan och ser om vi kan teckna ett speciellt avtal med Norge, säger Henrik Sjökvist, sakkunnig på Svenska Tullverket.Men på Posten Bring i Nordnorge växer oron för framtiden.– Priserna på varorna kommer att öka samtidigt som vi får ett miljöproblem med alla avgaser från lastbilarna som ska köra rakt igenom Saltfjällets nationalpark. Klart jag känner en oro, säger Karl Henrik Karlsen.",EU
1,Vilken roll ska EU spela i Mellanöstern?,Vilken roll ska EU spela för att stoppa våldet mot civila i Mellanöstern? Diskussion med svenska EU-parlamentariker i Bryssel.EU-parlamentarikerna Alice Teodorescu Måwe (KD) och Evin Incir (S) om vilka åtgärder EU kan vidta för att förmå parterna att stoppa våldet mot civila i Mellanöstern.,EU
1,Kommer EU att hjälpa eller stjälpa Ukraina?,"Varningstecken kommer från flera håll om att den värsta vintern hittills väntar i kriget, samtidigt som oron växer för att intresset för att stötta Ukraina minskar. Hur ska det framtida stödet se ut?",EU
1,Vem ska betala klimatnotan?,"Fattiga länder måste hantera klimatförändringarna, men vem ska betala? Det är en av huvudfrågorna på FN:s klimattoppmöte i Baku. SVT Forum samtalar med de svenska EU-parlamentarikerna i Bryssel om COP29.FN:s klimattoppmöte Cop29 pågår den 11 – 22 november och en av de större frågorna är hur det fortsatta klimatarbetet ska finansieras.EU-parlamentarikerna Isabella Lövin (MP), Emma Wiesner (C) och Beatrice Timgren (SD) om vilka frågor som bör prioriteras.Fattiga länder måste hantera klimatförändringarna, men vem ska betala? Det är en av huvudfrågorna på FN:s klimattoppmöte i Baku. SVT Forum samtalar med de svenska EU-parlamentarikerna i Bryssel om COP29.FN:s klimattoppmöte Cop29 pågår den 11 – 22 november och en av de större frågorna är hur det fortsatta klimatarbetet ska finansieras.EU-parlamentarikerna Isabella Lövin (MP), Emma Wiesner (C) och Beatrice Timgren (SD) om vilka frågor som bör prioriteras.",Klimat
1,EU-toppmöte i Bryssel – migrationen het fråga,"Det dröjer innan EU:s migrationspakt träder i kraft.I väntan på det är migrationen en het fråga på EU-toppmötet.– Det finns ju något slags behov just nu man behöver tillfredsställa, säger SVT:s Europakorrespondent Ulrika Bergsten på plats i Bryssel.På torsdagen inleds EU-toppmötet i Bryssel. Migrationen kommer att vara en av frågorna som diskuteras.I väntan på att den så kallade migrationspakten om en hårdare asyl- och migrationspolitik träder i kraft 2026, är frågan fortsatt stor i medlemsländerna.– Vi har ju flera regeringar som är valda just på en mycket hårdare migrationspolitik, säger Europakorrespondent Ulrika Bergsten i Morgonstudion.Ländernas olika utmaningarLänderna har olika ingångar i frågan. I Italien har ett system med läger utanför EU nyss börjat användas. I Polen och Finland diskuteras migranter från Ryssland, medan Spanien oroas över personer som kommer från Mauretanien till Kanarieöarna, förklarar Ulrika Bergsten.Inför toppmötet har frågan fått EU-kommissionens ordförande, Ursula von der Leyen, att skriva ett brev till medlemsländerna. Där tar hon upp ett gammalt förslag som handlar om att snabbare skicka tillbaka människor som fått avslag på sin asylansökan.– Nu vill man göra så att om man får ett avslag i ett land så ska det gälla i alla länder, säger Ulrika Bergsten.Förslaget gick inte igenom 2018.Zelenskyj på platsKriget i Ukraina och den eskalerande konflikten i Mellanöstern ska också tas upp.Ukrainas president Volodymyr Zelenskyj är på plats för att presentera landets segerplan, som han lagt fram för Ukrainas parlament. Några av punkterna är en Natoinbjudan, och att allierade tillåter sina långdistansvapen att användas mot militära mål i Ryssland.",EU
1,Snart blir usb-c standard i EU: Så vet du vilken sladd du ska använda,"En ny EU-lag som säger att usb-c blir standard för ny elektronik träder snart i kraft. Men hur ska man egentligen veta vilka kablar som man kan använda?– Man kan tycka att det är krångligt, säger Evelina Galli, teknikreporter på P3 Sveriges Radio.Den nya EU-lagen träder i kraft den 28 december och innebär att usb-c-porten blir standard för nya mindre elektroniska enheter. Det gäller för till exempel nytillverkade mobiltelefoner, hörlurar och kameror.Någon gång under 2026 kommer även nytillverkade bärbara datorer att börja omfattas av lagen.Teknikexperten: ”Kan gå sönder om du kopplar fel”Trots att det kan innebära att vi kommer tampas med färre sladdar har usb-c-modellerna fått vissa att klia sig i huvudet.Det på grund av den stora variation av olika usb-c-sladdar som finns på marknaden – ibland med olika funktioner.Enligt Evelina Galli är det viktigaste att ha koll på hur stark ström dina usb-c-laddare avger. Främst vad gäller äldre elektronik.– Saker kan gå sönder om du kopplar fel. Men en tumregel är att nyare prylar klarar av starkare laddare eftersom de har ett inbyggt säkerhetssystem, säger hon.Så vet du vilken usb-c-sladd du ska användaFör laddningDe allra flesta usb-c-sladdar kan användas för att ladda din enhet. Men det är viktigt att du har koll på vilken strömstyrka som din usb-c-kabel har för att se att den är tillräckligt kraftfull för din enhet.Om du använder en sladd som inte stödjer en kraftfullare enhet finns en risk överhettning och skada. De flesta nyare tekniker har dock inbyggda säkerhetssystem för att motverka detta.För överföring av dataMånga av de nyare usb-c-sladdarna stödjer dataöverföring mellan till exempel din mobil och dator.Vill du att det ska gå snabbare krävs i regel dyrare sladdar. Hur hög överföringshastighet en sladd stödjer står i produktspecifikationen.För videoOm du exempelvis vill koppla din dator till en extern skärm krävs en särskild typ av usb-c-sladd med hög överföringshastighet.Beroende på vilken upplösning du vill ha (till exempel 4k) finns olika sladdar att välja mellan. Ett exempel på en sådan sladd är Thunderbolt.",EU
1,Stridsfrågan på COP29: Fattiga länder kräver 1 000 miljarder i klimatbistånd,"Ett nytt klimatbiståndsmål ska förhandlas på FN:s klimattoppmöte COP29 i november 2024. Det kan landa på svindlande 1 000 miljarder dollar, tio gånger mer än tidigare. Och den stora fajten handlar om att EU och USA vill tvinga Kina att vara med och betala.– Positionerna är låsta, säger klimatexperten Katherine Brown.Viktigaste frågorna under COP29Rika länder som Sverige har just klarat nuvarande mål att betala 100 miljarder dollar om året i klimatbistånd till fattiga länder. På klimatmötet Baku i Azerbajdzjan den 11-22 november ska världsledarna enas om hur mycket rika länder ska betala efter 2035.På ett ministermöte i Baku i veckan började förhandlingarna – inte bara om summan, utan också om vilka länder som behöver bidra.– Det finns inte mycket tillit mellan länderna, säger Katherine Brown, expert på klimatfinansiering vid Stockholm Environment Institute (SEI).Baku blir en ”penga-COP”Den stora stötestenen gäller Kinas och Saudiarabiens roller. Sedan 1992 räknas de – enligt FN:s klimatkonvention – som fattiga länder som ska ta emot stöd och slippa ge.EU och USA hävdar att de två länderna inte längre kan betraktas som fattiga och kräver att de är med och betalar. Kina, och andra länder som Indien, Brasilien och Sydafrika, säger dock blankt nej.– Vi har inte råd att slösa tid på att definiera vem som är skyldig till den globala uppvärmningen eller vem som har orsakat mest miljöskada, säger värdlandets president Ilham Aliyev som uppmanade parterna att samarbeta.Kina: ”Inte förhandlingsbart”Men utkast till avtal från parterna som SVT tagit del av visar att det kommer att bli en hård strid i Baku.Så här skriver länderna:EU: ”Det gemensamma målet kan bara nås om parter med höga utsläpp och ekonomiska möjligheter bidrar. Därför förväntas de skala upp klimatfinansieringen mot ett gemensamt mål på XX miljarder till 2035.”I klartext: Kina måste vara med.USA: Pekar på att nya givare måste till.”Det är därför helt legitimt, och passande, att se över vilka länder som ger...och det är helt rättvist att lägga till fler givarländer, med tanke på utveckling av ekonomisk verklighet och förmåga.”I klartext: Kina måste bidra. Saudiarabien nämns inte men ingår enligt USA:s syn, som också är att ”det inte handlar om så många länder”.KINA: Slår fast att Parisavtalet och ett nytt finansiellt mål bygger på de gamla principerna i Klimatkonventionen, trots ”försök att bryta loss dem””Ett gemensamt, men olika, ansvar är en vägledande princip som inte är förhandlingsbar.”I klartext: Kina, liksom Gulfstaterna med flera, ska slippa betala. Kravet ska bara gälla länder som räknas som rika sedan tidigare.VAD STÅR COP29 FÖR?COP29 är en förkortning för Conference of the Parties, och är ett samlingsnamn för det årliga klimattoppmöte som hålls med de länder som undertecknat FN:s klimatkonvention. Konventionen antogs 1992 och årliga möten har hållits sedan 1995. Årets möte, som hålls i Baku i Azerbajdzjan, är det 29:e i raden.I år är tyngdpunkten finansiering. En expertgrupp har pekat på att behoven vid 2030 kommer att vara enorma; 2400 miljarder dollar om året till anpassning, omställning och klimatskador. Det är fyra gånger mer som vad som satsas idag.Tre områden pekas ut som extra viktiga:-Klimatbiståndet. Ett nytt mål för den rika världens bidrag till en klimatbiståndsfond ska sättas. Det ska uppnås till 2035. Kraven från fattiga länder är minst 1000 miljarder dollar om året.-Klimatanpassningen. Öka takten när det gäller finansiering och teknikutveckling för att mildra effekterna av den globala uppvärmningen.Klimatskadefonden. Finansiering av nödhjälp och återuppbyggnad under och efter naturkatastrofer.",Klimat
1,Ledare: Efter ett decennium av kris – nu våras det för Sveriges miljöpartister,"DN:s klimatreporter Peter Alestig ger dig veckans viktigaste läsning om klimatkrisen – nyheter, granskningar, fördjupningar och intervjuer.Skaffa nyhetsbrevDet är långt från Borås till Baku. I den västgötska staden avslutar språkröret Amanda Lind på söndagen Miljöpartiets kommun- och regiondagar. Hon hade nog hellre tagit Romina Pourmokhtaris (L) plats på klimattoppmötet i Azerbajdzjans huvudstad.Livet i opposition har sina nackdelar, men det har också gett de svenska miljöpartisterna ny energi. För första gången på ett decennium är inte MP ett av riksdagens krispartier. I den senaste DN/Ipsos-mätningen får man 6 procent, avrundat neråt. Det är luft ner till 4-procentspärren. Blicken är riktad uppåt mot Vänsterpartiet på 8.Det här har inte uppnåtts genom frejdiga oppositionssvingar, utan genom att partiet visat upp en seriositet. Och för att det uppstått en rätt angenäm lucka, naturligtvis. Socialdemokraterna triangulerar för fullt med Tidöpartierna när det gäller brott, straff och invandring. Nooshi Dadgostar har i sin tur gjort till sin grej att spela ner klimatpolitiken. Samtidigt visar hennes parti ständigt hur svårt det har att hålla rågången mot antisemitismen.Det är svårt att tänka sig ett större sänke för Andersson än att släpa runt på Dadgostar. Miljöpartisterna har heller inget att tjäna på det.Amanda Lind och Daniel Helldén har fokus på klimatet. Och de ligger samtidigt lågt i frågor där språkrören tycker annorlunda än stora väljargrupper.Natomotståndet har stuvats undan. I stället för att ställa sig på barrikaderna för att stänga de sista reaktorerna fokuserar miljöpartisterna på att det är vindkraften som ska byggas ut.Chanserna att få representera Sverige på klimatmötet om två år är rätt goda. Men ska man göra det gäller det att hålla fast vid det pragmatiska anslaget. Och hålla avståndet till V.Magdalena Andersson (S) uppmanas nu av vissa att ”samla laget” – också av MP.Men det är svårt att tänka sig ett större sänke för henne än att släpa runt på Nooshi Dadgostar. Miljöpartisterna har heller inget att tjäna på det – en skarp kontrast mot V är viktig för att vinna väljare strax till vänster om mitten.Ulf Kristersson (M) lär så klart påminna om rödgrön splittring. Men hur effektivt blir det i en valrörelse som kommer att handla om vilken ministerpost Jimmie Åkesson (SD) ska ta?Och tvekar någon på att Magdalena Andersson klarar att vinna en statsministervotering om nuvarande oppositionspartier får majoritet? Partiet har många brister, men är det något S klarar är det att bilda regering. I en sådan kommer Lind och Helldén troligtvis att sitta. Det ligger inte i deras intresse att V-ledaren också gör det.",Politik
1,Städerna som släpper ut mer än hela Sverige,"Climate Trace, som USA:s tidigare vicepresident Al Gore var med och grundade, har skapat ett verktyg som med hjälp av satellitdata, sensorer och AI gör det möjligt att följa utsläppen från 9 000 befolkade områden på jorden. Här är världens största utsläppare förra året:1. Shanghai (256 miljoner ton koldioxidekvivalenter)Med 25 miljoner invånare är Shanghai i Kina det storstadsområde i världen som släpper ut mest växthusgaser, lika mycket som Sverige, Danmark och Finland tillsammans. Framför allt är det stålverket Baoshan och ett antal kraftverk som är bovarna i dramat. Koleldade Waigaoqiao spyr ut tre gånger så mycket utsläpp som hela Stockholm.2. Tokyo (250 miljoner ton koldioxidekvivalenter)I Tokyos storstadsområde trängs närmare 38 miljoner invånare. Med den folkmängden är det kanske inte så konstigt att Japans huvudstad släpper ut mängder med växthusgaser. Till skillnad från Shanghai är det inte kraftverk eller industrier, utan bostäder och vägtransporter som är de stora orsakerna, även om flera stålverk också är starkt bidragande.3. New York (160 miljoner ton koldioxidekvivalenter)Vägtransporter, byggnader och stadens två flygplatser JFK och Newark gör amerikanska New York till världens tredje största – och USA:s största – utsläppare.4. Houston (150 miljoner ton koldioxidekvivalenter) Den kallas för världens energihuvudstad, Houston i amerikanska Texas. Vid sidan om byggnader och transporter står oljeraffinaderier och petrokemiska fabriker för en betydande mängd utsläpp.5. Seoul (142 miljoner ton koldioxidekvivalenter)Sydkoreanska Seoul är världens femte största utsläppare bland de befolkade områdena. Ungefär en sjättedel orsakas av bostäder, följt av flygplatsen Incheon och vägtransporter.Som en fotnot: Storstockholm släppte ut 6,85 miljoner ton koldioxidekvivalenter, Göteborg 5,44 och Malmö 1,77 förra året, enligt databasen.",Klimat
1,Medier: Ukraina har anfallit 13 mil in i Ryssland,"Ukraina har för första gången använt amerikanska långdistansvapen för att beskjuta mål på rysk mark, enligt uppgifter i ukrainska medier. Måltavlan uppges ha varit ett vapenlager 13 mil från gränsen.– Vi ser det här som en ny fas i västs krig mot Ryssland och kommer att agera därefter, säger ryske utrikesministern Sergej Lavrov.Attacken mot militäranläggningen nära Karatjev i Brjansk-regionen var framgångsrik, säger en källa inom den ukrainska försvarsmakten till mediebolaget RBC. Även den ukrainska försvarsjournalisten Yurij Butusov hävdar att anfallen utfördes med den långräckviddiga amerikanska roboten Atacms, skriver Kyiv Post.”Nu väntar världen på Putins svar”, skriver Butusov.Ytterligare en högt uppsatt tjänsteman i Ukraina bekräftar att Ukraina avfyrat Atacms-robotar mot en militär anläggning nära Karatjev.– Den förstördes framgångsrikt, uppger källan för mediebolaget BBC.Chefen för Ukrainas myndighet för desinformationsbekämpning bekräftar att vapenlagret i Brjansk attackerats, men nämner inte med vilket vapen. Han säger att anläggningen tidigare har varit föremål för ukrainska drönarattacker och att den används för att förvara artilleriammunition, glidbomber och luftvärnsrobotar, varav en stor del är tillverkade i Nordkorea.Rysslands försvarsdepartement hävdar att sex Atacms-robotar avfyrades mot lagret, skriver den statskontrollerade nyhetsbyrån Tass. Enligt Ryssland sköts fem av dem ned, och fragment från den sjätte orsakade en brand på anläggningen.Sedan rapporterna om att USA lättar på restriktionerna för attacker med amerikanska långdistansvapen har Kreml anklagat Vita huset för att eskalera konflikten. Retoriken känns igen från tidigare i kriget, då Ryssland har hotat att svara med kärnvapen varje gång nya vapenleveranser till Ukraina diskuterats.På tisdagen skrev president Vladimir Putin under landets nya kärnvapendoktrin, där tröskeln för användning sänks. Ryssland anser nu att en attack är befogad även som svar på angrepp från ett land inte är en kärnvapenmakt.– Jag hoppas att den blir välläst, säger utrikesminister Sergej Lavrov om den nya doktrinen, enligt Reuters.Lavrov säger att morgonens attack inte vore möjlig utan amerikansk hjälp och menar att angreppet visar Ukrainas ambition att elda på konflikten. Utrikesministern säger att Ryssland ser attacken som en ”ny fas i västs krig mot Ryssland ”och kommer att agera därefter.President Zelenskyj har varken bekräftat eller förnekat en attack, men säger att Ukraina kommer att använda alla sina långdistansvapen.– Ukraina har långdistansdrönare i egen produktion. Vi har nu en lång ”Neptunus” (kryssningsrobotar, reds anm) och inte bara en. Och nu har vi Atacms. Och vi kommer att använda allt detta, säger han enligt CNN.Varken USA eller Ukraina har på officiell väg bekräftat de lättade vapenrestriktionerna. Enligt uppgifter i amerikanska medier var beslutet ett svar på Nordkoreas inblandning i kriget. Pyongyang har enligt USA skickat runt 12 000 soldater för att strida i den av Ukraina ockuperade Kurskregionen, på ryska sidan gränsen.Vita husets beslut ska därför gälla attacker mot just Kurskområdet, enligt flera rapporter. Om uppgifterna att Atacms använts vid tisdagens attack innebär det att USA gett Ukraina tillåtelse att använda roboten bredare än så. Brjanskregionen angränsar till både Ukraina och Kursk, men anläggningen i Karatjev ligger omkring åtta mål från gränsen till den senare.",Krig och konflikt
1,Marinen ska undersöka botten – skickar specialfartyg,"Svensk polis utreder misstänkt sabotage efter kabelbrotten i Östersjön. Marinen är på väg till platsen med specialfartyg för att undersöka botten. – Vädret avgör när vi kan gå ner. Det är ändå november och vi har ett lågtryck som kommer in, säger marinens pressofficer Jimmy Adamsson.Svensk polis meddelade på tisdagseftermiddagen att Nationella operativa avdelningen, Noa, inlett en förundersökning om sabotage på datakablar som går mellan Tyskland och Finland, respektive Sverige och Litauen.Ärendet leds av åklagare från riksenheten mot internationell och organiserad brottslighet, Rio.– En förundersökning är inledd och det finns fartygsrörelser som korresponderar med detta brott på sjöövervakning, därför har en förundersökning om sabotage inletts, säger Carl-Oskar Bohlin, minister för civilt försvar till TV4.Försvarsminister Pål Jonson säger i ett gemensamt uttalande med sin litauiske motsvarighet att kabelbrotten är djupt oroande, skriver The Guardian.Försvarsmakten bistår polisen och marinen har skickat fartyg som ska inhämta underlag till utredningen. Fartygen har specialkompetens på för undervattens- och dykarbeten. De är även utrustade med fjärrstyrda undervattensfarkoster.– De är på väg till området, men på grund av vädret är det svårt att säga när vi är framme, säger Jimmy Adamsson.Kablarna ligger på över 100 meters djup och marinen ska nu undersöka botten, säger han.– Vi kommer att börja undersökningarna så fort vi kan och stannar så länge som krävs.Polis i Sverige och Finland planerar nu att skapa en gemensam utredningsgrupp för att gå till botten med kabelbrotten, enligt den finländska biträdande polischefen Timo Kilpeläinen. På en pressträff säger han att det är viktigt för polisen att se skadorna innan reparationerna inleds nästa vecka.”Det finns fartygsrörelser som korresponderar med detta brott på sjöövervakning, därför har en förundersökning om sabotage inletts”, säger Carl-Oskar Bohlin, minister för civilt försvar. Foto: Jessica Gow/TT Den finsk-tyska förbindelsen skadades klockan 04.04 på måndagsmorgonen, finländsk tid. Landets myndigheter har kunnat identifiera platsen för kabelbrottet.Finländsk polis har ännu inte varit i kontakt med fartygen som rört sig i området där skadorna inträffat, säger han. Ingen av de medverkande myndigheterna vill uttala sig om vad som kan ha hänt med kablarna eller enskilda fartygs inblandning.De vill inte heller kommentera om skadorna på dem liknar varandra.Två av den danska flottans fartyg har sedan natten följt det kinesiska fartyget Yi Peng 3 i danska farvatten. Misstanken är att det på något vis har skadat datakabeln C Lion 1 som sträcker sig mellan Helsingfors och Rostock samt BCS East-West Interlink, mellan Gotland och Litauen.– Ingen tror att dessa kablar kapades av misstag. Jag vill inte heller tro på någon version om att det var ankare som oavsiktligt orsakat skador på kablarna, säger Tysklands försvarsminister Boris Pistorius enligt Reuters.Undervattensledningar i ÖstersjönI sociala medier förekommer spekulationer om den danska militärens aktivitet eventuellt hänger ihop med den trasiga datakabeln mellan Finland och Tyskland. Paralleller dras till kinesiska Newnew Polar Bear som i oktober i fjol orsakade skador på Balticconnector-gasledningen. Fartyget var flaggat i Hongkong men visade sig kontrolleras av ryska Torgmoll, enligt Insurance Marine News. Det skulle senare bevisas ha varit ett släpande ankare som orsakat skadan, men inte att det var avsiktligt. – Vi måste dra slutsatsen, utan att veta vem som ligger bakom, att detta är en ”hybridaktion”. Och vi måste också anta, utan att veta det ännu, att det är sabotage, säger Boris Pistorius.Hans Liwång, docent i försvarssystem vid Försvarshögskolan och marinteknisk forskare vid Kungliga tekniska högskolan, konstaterar att undervattenskablar av olika slag ofta går sönder och att orsakerna som regel är slitage eller olyckor.– Det rör sig om ett par hundra kabelbrott per år, men före explosionerna på gasledningarna Nord Stream 2022 var det inget som uppmärksammades. Väldigt få av dessa är bevisade eller ens misstänkta sabotage, säger Hans Liwång.De vanligaste kabelbrotten är på data- eller elledningar, det är också sådana det finns flest av, och störst risk är när de går ner i vattnet och utsätts för saker som is och vågor. Att de senaste dagarnas händelser inträffade på djupare vatten går att dra vissa slutsatser av.– Där är vattnet förhållandevis stilla vilket normalt sett innebär att de inte går sönder av tidens tand. Troligen är det i stället, precis som operatörerna sagt, orsakat av någon form av yttre åverkan och vanligast är då fiskeredskap vid bottentrålning eller plötslig nödankring, säger Hans Liwång.",Utrikes
1,De flyr tillbaka till Syrien från Libanon,"Fatimah al-Saeed var 17 år och gravid när hon flydde från kriget i Syrien till Libanon. Nu, tolv år senare, har hon återvänt till Syrien precis som 350 000 andra syriska flyktingar som lämnat Libanon sedan Israel inledde sin omfattande offensiv.Fatimah al-Saeed, 29, flydde från sin lilla by i den krigshärjade syriska provinsen Idlib år 2012. Hennes nyblivna man lovade henne och det ännu ofödda barnet ett säkrare och mer bekvämt liv i Libanon.Ur hennes synvinkel har livet varit bättre i Libanon och värt att stanna i, trots trakasserier och de ekonomiska och sociala svårigheter som drabbat syrierna under åren där – men bara fram till för ungefär två månader sedan.Situationen försämrades dramatiskt för syrierna när Israel inledde sin omfattande offensiv mot Libanon tidigare i höstas. Fatimahs familj och tio av hennes mans släktingar bodde då i Beiruts sydvästra förort Ouzai. Den ligger nära Dahye, huvudstadens förorter som utgör den shiaislamistiska milisen Hizbollahs fäste där bombningarna har varit som värst. Fatimah al-Saeed återupplevde minnen från kriget i Syrien, och hennes tre barn som är födda i Libanon var mycket rädda, berättar hon i telefon för DN.– Bombningarna var så nära, ljudet var skrämmande, huset skakade och vi såg dammet stiga upp från de närliggande bombade kvarteren.Libaneser som flytt från områden som Israel attackerat har bland annat tagit sin tillflykt till skolor – något som syrier inte har fått göra. Familjen al-Saeed bestämde sig i stället för att snabbt packa sina väskor och ge sig av mot hemlandet Syrien. Men Fatimah grät över att lämna livet i Libanon.Över 350 000 syrier har återvänt från Libanon fram till i måndags, enligt president Bashar al-Assads regering. Även 179 000 libaneser har sökt skydd i Syrien. FN:s flyktingorgan UNHCR beskriver situationen vid gränsen som ”extremt desperat”.– Flykten undan de israeliska attackerna fortsätter. Många av dem som flytt har sålt allt de ägde för att täcka flyktkostnaderna, skrev flyktingorganet på X nyligen.EU avsatte i veckan humanitärt bistånd värt fem miljoner euro till de som flytt till Syrien.Flera flyganfall har riktats mot de två viktigaste officiella gränsövergångarna som civila använder för att lämna Libanon, vilket hindrar fordon från att ta sig vidare. Bilder från gränsövergången al-Masnaa, på vägen till Syriens huvudstad Damaskus, visar hur flyktingar kliver av sina bilar och går runt djupa och breda kratrar med sina barn och det de kan bära.Fatimah al-Saeed och hennes släktingar korsade gränsen i september via den andra övergången, i nordöstra Libanon, som leder till den syriska staden Homs. Denna övergång attackerades i slutet av oktober och togs då tillfälligt ur bruk.Den israeliska armén hävdar att Hizbollah använder övergångarna för att överföra vapen till Libanon.Det tog Fatimah och hennes medresenärer tre dagar att nå byn Faylun i södra Idlib, där oppositionen styr. De tvingades, med sina tre små barn, att stanna vid ett flertal militära vägspärrar, bemannade av såväl regimen, kurdiska styrkor och anti-Assad-grupper. Det mest dramatiska var när familjens män fördes bort med händerna bakbundna.– Det var en obeskrivlig känsla. Mitt hjärta stannade. Jag trodde att min man aldrig skulle komma tillbaka, säger hon och tillägger att männen efter flera timmar betalade en muta och fick gå.Resan hem till Syrien kostade familjemedlemmarna motsvarande 3500 till 5000 kronor var. Därför hade en familj med elva barn som tillhör Fatimahs släkt inte råd att lämna Libanon.– Deras situation är mycket svår i dag. De flyr från ett ställe till ett annat undan bombningarna, de har inget arbete och knappt någon mat.Fatimah levde inte ett lyxigt liv i Libanon. Under sina tolv år i landet åt hon aldrig på en restaurang eller gick till ett nöjesställe. Hennes mans inkomst motsvarade 100 kronor per dag. Men med hjälp av kuponger från FN och rester av grönsaker som han fick ta hem från butiken där han arbetade, räckte det till.Hemma i provinsen Idlib är det mycket trångt; släkten har växt under åren i Libanon. Alla bor tillsammans och måste arbeta för att klara sig. Fatimah, som aldrig tidigare arbetat, är nu olivplockare för motsvarande 40 kronor per dag. Dessutom förekommer bombningar från Assadregimen och dess allierade då och då.Hon älskade havet i Libanon, dit hon brukade gå när livet blev för stressigt.– Jag saknar en plats där jag kan vara ensam och gråta ut, för allt som tynger mig.",Utrikes
1,Venezuela har släppt 131 politiska fångar,"RIO DE JANEIRO. Regimen i Venezuela har släppt 131 politiska fångar som protesterat mot att Nicolás Maduro hävdar att han vann sommarens presidentval. Bedömare tror att frisläppandet är en signal till Donald Trump att inte införa hårda sanktioner mot oljelandet när han tillträder som USA:s president nästa år.Tre månader efter att Venezuelas auktoritära regim genomförde polisoperationen ”Knack-knack” och arresterade omkring 2 000 personer som kritiserat Maduros påstådda valseger har myndigheterna meddelat att de tänker frige 225 av fångarna. Enligt Venezuelas främsta människorättsorganisation Foro Penal släpptes 131 personer redan i söndags. Analytiker ser den massiva frigivningen som en gest från regimen till USA:s näste president Donald Trump.– Maduro-regimen är uppenbart mer rädd för repressiva åtgärder under Trump-administrationen än under Joe Biden. Maduro vill visa att de är villiga att förhandla, säger Tamara Taraciuk Broner, expert på Venezuela vid forskningscentret Inter-American Dialogue, till New York Times.Hon säger att frigivningar av fångar nästan alltid är kopplade till politiska syften. I det här fallet, menar hon, försöker Maduro signalera till Trump att han är villig att mildra människorättskränkningarna i utbyte mot en gynnsam behandling. När Trump var president förra gången satte han hårt mot hårt och införde de strängaste sanktionerna som någonsin drabbat Maduroregimen.Advokaterna Alfredo Romero och Gonzalo Himiob på den venezuelanska människorättsorgnisationen Foro Penal menar att Venezuela har flest antal politiska fångar i Latinamerika. Foto: Juan Barreto/AFP Venezuelas regimledare Nicolás Maduro Foto: Pedro Rances Mattey/AFPDet statliga venezuelanska oljebolaget PDVSA blev föremål för riktade sanktioner och kunde inte sälja olja på världsmarknaden. Bolaget kunde inte heller köpa reservdelar till sina raffinaderier. Följden blev att oljeproduktionen minskade kraftigt och att regimen inte fick in tillräckligt med pengar för att kunna köpa in matpaket åt den hungrande befolkningen. Trump erkände också kongressens talman Juan Guaidó som interimpresident.Även om totalt 225 politiska fångar ska släppas finns det nästan 2 000 kvar i landets fängelser. Många av dem är regimkritiker, men riskerar att dömas enligt den nya terroristlagstiftningen som säger att alla som är mot regimen är terrorister. Venezuelas riksåklagare Tarek William Saab avfärdar kritiken och menar att de som fortfarande hålls fängslade står anklagade för allvarliga brott.69 av de kvarvarande fångarna är minderåriga och bör genast släppas, enligt människorättsorganisationen Foro Penal. I förra veckan avled oppositionspolitikern Jesús Manuel Martínez, som tillhör partiet som vann presidentvalet, efter att han inte fått vård för sin diabetes i fängelset.",Utrikes
1,Marianne Björklund: Demokrati har blivit brottsligt i Hongkong,"Domarna kan ses som en varning till alla i Hongkong som opponerar sig mot regeringen i staden eller kommunistpartiet i Peking: ni kommer få betala ett högt pris.De över 40 demokratiaktivisterna dömdes till fängelse i 4–10 år för att ha brutit mot den nationella säkerhetslag som infördes i staden i juni 2020. Deras brott: de var med och organiserade ett primärval 2020 som skulle utkristallisera vilka kandidater i Hongkongs demokratirörelse som skulle ha bäst chans i Hongkongs officiella val, som skulle hållas senare samma år.Säkerhetspådraget var stort inför att domarna skulle fastställa i Hongkongs hittills största mål där de åtalade misstänktes för brott mot den nationella säkerhetslagen. Foto: Chan Long Hei/APDet låter oskyldigt. Men de tre domarna i målet, alla utsedda av Hongkongs Pekingvänliga regering, anser att de åtalade i slutändan siktade på att störta regeringen och genomföra en typ av revolution, vilket bryter mot den nationella säkerhetslagen.Domen får kraftig kritik från regeringar i väst och organisationer för mänskliga rättigheter.– Att ställa upp i val och försöka vinna val är nu ett brott som kan leda till tio år i fängelse i Hongkong, kommenterar Maya Wang, Kina-ansvarig på människorättsorganisationen Human Rights Watch, i ett uttalande. Hongkong var länge en frihetlig borg i Asien. Staden med sin entreprenörsanda och sitt oberoende rättssystem drog till sig internationella företag. Här var de strategiskt placerade geografiskt, samtidigt som de kunde känna sig trygga med det som tidigare hade rykte om sig att vara ett oberoende rättssystem. Nu har pendeln svängt. Alltfler företag lämnar eller skär ner i Hongkong, och rättssystemet börjar mer likna det politiskt styrda i Kina.Trots att Kina lovade hög autonomi under mottot ”ett land, två system” vid överlämnandet från Storbritannien 1997 har invånarnas friheter beskurits. När protester rasade i Hongkong 2019 uttryckte många en oro för att staden skulle bli precis som vilken stad som helst i Kina. Nu har deras farhågor blivit verklighet.Chan Po-ying, gift med en av de åtalade, Leung Kwok-hung, lämnade besviken domstolen efter att hennes man, som tidigare var ledamot av parlamentet, dömts till 6 år och nio månader i fängelse för brott mot den nationella säkerhetslagen. Foto: Chan Long Hei/APEn kraftigt bidragande orsak är den nationella säkerhetslag, som klubbades i Peking i slutet av juni 2020. Peking motiverade den med att den behövdes för att lugna ned stämningen i Hongkong. Och det gjorde den. I dag vågar ingen demonstrera i Hongkong. Det finns en rädsla för att bryta mot den vagt formulerade säkerhetslagen. Kritiska röster har tystnat, flytt utomlands eller sitter fängslade.I stället för att gå mot allmän rösträtt, som är ett mål i Hongkongs minikonstitution, har det demokratiska inslaget i valsystemet minskat. Tidigare valde invånarna hälften av alla parlamentariker i direktval. De nya vallagarna innebär att de bara väljer 20 av de 90 ledamöterna i parlamentet. Och de som får ställa upp i val måste genomgå en granskning och godkännas som ”patrioter”. Slutresultatet är ett parlament med endast Peking-vänliga ledamöter.Polisbevakningen och medieintresset var stort när domen i målet mot 47 demokratiaktivister skulle fastställas i Hongkongs domstol i West Kowloon. Foto: Peter Parks/AFP Hela samhället har anpassat sig. Den nationella säkerhetslagen lärs ut i skolorna vars läroplan skrivits om till att bli mer ”patriotisk”. Museer, medier och filmindustrin censurerar sig själva för att inte bryta mot lagen.Tisdagens dom visar tydligt förändringen. Den sätter tidigare respekterade oppositionspolitiker, demokratiaktivister, journalister och fackföreningsanslutna i fängelse. Peking har fått Hongkong dit man vill – kritikerna är nu borta. En del ser tisdagens dom som slutet för Hongkongs demokratirörelse och oberoende rättssystem. Men den kända demokratiaktivisten Joshua Wong visade stridsvilja när han fördes ut av vakter från rättegångssalen och ropade ”Jag älskar Hongkong!”.",Utrikes
1,Expert: Läget bekymmersamt för Ukraina – på flera sätt,"Under 2025 måste kriget få en förhandlingslösning, enligt Zelenskyj – som ser slutet komma närmare med Trump i Vita huset.Men utspelet tolkas inte som att presidenten ser ljust på framtiden, snarare tvärtom.– Läget är väldigt bekymmersamt för Ukraina på flera sätt, säger Östeuropaexperten Jakob Hedenskog.Den 24 februari går Rysslands fullskaliga invasion av Ukraina in på sitt fjärde år. Då har en månad gått sedan Donald Trumps installation i Vita huset. Om den tillträdande presidenten håller vad han lovar är kriget redan över vid det laget – men hur det ska gå till är fortfarande oklart.Volodymyr Zelenskyj har de senaste dagarna gjort en rad uttalanden om utvecklingen nästa år. Ukraina måste göra allt för att avsluta striderna på diplomatisk väg, menar han. Slutet på kriget närmar sig också efter Trumps återkomst, säger den ukrainska presidenten till Suspilne.Maloletka/APUkraina måste gå in i förhandlingarna ur en styrkeposition, enligt Zelenskyj. Men på slagfältet ser läget allt svårare ut. Medan Moskva sätter in nordkoreanska soldater i Kursk är viljan att stödja Ukraina med nya vapenleveranser avtagande hos viktiga allierade som USA och Tyskland. Ammunitionsbristen fortsätter att utgöra ett problem för Ukraina, som kämpar med både rekryteringsproblem och vikande stridsmoral. Samtidigt pressar sig Ryssland framåt, om än både långsamt och med enorma kostnader i liv och materiel.– Man får säga att Ukraina är ganska långt ifrån en stark position just nu, säger Jakob Hedenskog vid Utrikespolitiska institutet.Han pekar inte minst på utvecklingen på den diplomatiska sidan. Genom samtalet till Vladimir Putin – det första på två år – bröt Tysklands förbundskansler Olaf Scholz förra veckan EU-ländernas hållning att inte diskutera kriget med den ryska presidenten utan ukrainsk medverkan.Hedenskog befarar att en allt större splittring är att vänta i EU-medlemmarnas inställning till Ukraina.– Detta i ett läge när det hela tiden kommer proryska uttalanden från kommande medlemmar i Trumps nya administration. Vi har Tulsi Gabbard som för fram direkt ryska talepunkter, säger han och syftar på republikanens tilltänkta underrättelsechef.På söndagen försvarade Scholz samtalet till Putin och sade att Tysklands inställning till kriget i Ukraina inte har förändrats. Foto: Johan Geron,Sergej Gunejev/AFPZelenskyj betonar att USA:s inställning till Ukraina är central och att Kiev även i fortsättningen måste ha Washington i ryggen. Hedenskog väntar sig det motsatta.– Jag tror tyvärr vi kommer se ett totalt avståndstagande, där USA pressar på för en snabb förhandlingslösning på Rysslands villkor. Trump hyllar konsekvent Putin som ett stort geni. Det är orealistiskt att tro att han nu ska sätta hårt mot hårt mot honom.Hedenskog tolkar Zelenskyjs utspel som ett försök att uppmana till mer seriösa samtal om fred, efter folkrättens principer. Men han noterar också att det från vissa håll i Ukraina börjar tummas på tidigare krav. Däribland att gå tillbaka till 1991 års gränsdragning.– Det talas lite mer om att gå tillbaka till tillståndet innan den storskaliga invasionen 2022, alltså med Krim kontrollerat av Ryssland.Oavsett villkoren skulle en förhandlingslösning sannolikt inte bli permanent, utan en frysning av konflikten som ger parterna andrum. Avgörande blir då frågan om säkerhetsgarantier för Ukraina.Jakob Hedenskog, analytiker vid Centrum för Östeuropastudier på Utrikespolitiska institutet. Foto: Henrik Montgomery/TTZelenskyj är tydlig med att Ukraina inte kommer acceptera ett ”Minsk 3” – och syftar på de två avtal som 2014 och 2015 skulle få slut på striderna i Donbass, men som gav Ryssland tid att förbereda invasionen.Dessutom har över 100 säkerhetsexperter varnat för att en snabb lösning enligt Trumps modell riskerar att leda till ett större krig på sikt. En överenskommelse där Ryssland behåller ockuperade områden kan bli ett modernt Münchenavtal, menar de.Bedömningen delas av Hedenskog.– Antingen ger vi Ukraina stödet de behöver nu eller kommer vi behöva göra det senare till mycket högre kostnader. Kriget kan också drabba oss direkt. Läget blir bara tuffare och tuffare för Ukraina, för vi i väst har inte stått upp för dem tillräckligt.Vilka säkerhetsgarantier skulle krävas för att undvika en ny rysk invasion?– Nato behöver ge trovärdiga garantier till Ukraina. Det enda Ryssland respekterar är styrka. Ser de ett trovärdigt hot, respekterar de det. Men så fort omvärlden visar sig mjuk är Putin där och pressar.Som Hedenskog ser det är den enda långsiktigt hållbara lösningen, även om den känns långt borta idag, att Ryssland tvingas dra sig tillbaka från ukrainsk mark och respektera folkrätten.– EU måste därför ta ansvar, enas, skruva upp stödet och inte lita på USA. Men jag tror tyvärr att utvecklingen blir det motsatta.",Utrikes
1,Förslaget på klimatmötet: Global skatt på superrika,"När Aisha Humera ska beskriva vad som hände i hennes hemland juni 2022, får hon tårar i ögonen.Det började med extrem torka och värme. Smältvatten från glaciärer i Himalaya forsade ner längs bergen. Sedan svepte extrema monsunregn in.Resultatet blev de värsta översvämningarna i Pakistans moderna historia, med över 1 700 människor döda. 33 miljoner människor tvingades lämna sina hem.– Vi har upplevt misär. Att bevittna det som hände... Jag önskar att inget land ska behöva uppleva det, säger hon.Nu är hon på FN:s klimatmöte i fossildiktaturen Azerbajdzjan för att försöka få stöd för att hantera de klimateffekter som hennes land drabbas av, främst som en konsekvens av rika länders utsläpp. Enbart i Pakistan krävs 348 miljarder dollar i investeringar till 2030 för att hantera klimatförändringarna, enligt en rapport från Världsbanken.Listan på behov är närmast ogreppbar. På vissa håll, som i Fiji, behöver byar och städer omlokaliseras för att undkomma det stigande havet. Andra länder, som Kongo-Brazzaville där hundratusentals drabbats av svåra översvämningar det senaste året, behöver också pengar för att över huvud taget kunna ta reda på vilka klimatåtgärder som krävs. Landet har ansökt om stöd på 300 000 dollar för att göra en kartläggning av behoven men har ännu inte fått något svar, berättar en representant för delegationen för DN.Därtill krävs hundratals miljarder om året för investeringar i förnybar energi och andra klimatsmarta lösningar, för att utvecklingsländer inte ska gå i rika länders fotspår och bygga välstånd på fossila bränslen.– Vi bidrar på ett mikroskopiskt sätt till klimatförändringarna, men när det gäller effekterna är vi på den exponentiella sidan. Det kan omöjligt bäras av skattebetalarna i respektive land, säger Elizabeth Thomson, klimatambassadör för Barbados.Så vem ska betala? Fram till 2025 har 23 av världens rika länder lovat att bidra med 100 miljarder dollar om året i stöd till de fattiga länderna, något som främst sker genom lån. Men nu krävs minst 10 gånger mer, enligt FN. De fattiga länderna kräver ännu större summor.Men förhandlingarna har hamnat i en låsning. Rika länder, inklusive Sverige, svarar med krav på att fler länder ska bidra, främst Kina och de rika Gulfstaterna, som räknas som utvecklingsländer i den över 30 år gamla uppdelningen i förhandlingarna.– Parterna står långt ifrån varandra, det är olyckligt. Men det finns flera länder som har gjort enorma ekonomiska framsteg, vilket är en fantastisk prestation. Men med mer ekonomisk tillväxt kommer också större krav på att dela bördan, säger EU:s klimatkommissionär Wopke Hoekstra på en pressträff.– Det handlar i slutändan om att lösa ett av de största problemen som mänskligheten stått inför.Ett roterande vattenhjul nyttjar kraften från avloppsvattnet till elektrisk energi i Bogor City, Indonesien den 31 oktober 2024.Oavsett vilket kommer statligt bistånd aldrig att räcka – om det är alla överens. Därför riktas blickarna i Baku nu mot andra former av finansiering. En koalition av 17 länder, inklusive Frankrike, Kenya, Barbados och Danmark, har gått samman med krav på globala klimatavgifter på branscher med höga utsläpp. Genom skatter på sjöfart, flyg, kryptovalutor och övervinster hos energibolag skulle man enligt beräkningarna kunna få in hundratals miljarder dollar om året till klimatfinansieringen.Det kanske mest kontroversiella förslaget är en skatt på superrika, som genom sin livsstil står för mycket stora utsläpp. En rapport från Oxfam visade nyligen att utsläppen från de allra rikaste orsakar skador för hundratals miljarder kronor i fattiga länder.En skatt riktad mot de allra rikaste har också fått växande uppmärksamhet i ekonomiska sammanhang, som hos OECD och World Economic Forum. Frågan diskuterades även på G20-mötet i Brasilien i somras. Hur det ska ske är oklart, men bland förslagen finns knappt märkbara avgifter på finansiella transaktioner.– Ärligt talat, folk betalar för att schamponera sina hundar och ta med dem på semester över hela jorden, säger Elizabeth Thomson och fortsätter:– Jag är säker på att få skulle ha något emot att betala 10 dollar i månaden, eller en tiondels promille på en finansiell transaktion, om det skulle betyda att du kan ge ett bidrag till att göra världen till en bättre plats.",Klimat
1,Trump tyst efter robotbeskedet – men allierade kritiska,"Omvärlden väntar spänt på Donald Trumps svar efter rapporterna om att Bidenadministrationen ger Ukraina friare tyglar med amerikanska långdistansvapen.Medan den tillträdande presidenten är tyst är både Elon Musk och sonen Donald Trump Jr. kritiska.Varken Trump eller hans tilltänkta utrikes- och försvarsministrar har kommenterat uppgifterna, som rapporterades av ett stort antal amerikanska medier på söndagen.Om två månader flyttar republikanen in i Vita huset för sin andra mandatperiod. Han kan då dra tillbaka tillståndet för Ukraina, som i över ett år har vädjat till USA om att få använda den långräckviddiga roboten Atacms mot mål i Ryssland.Däremot kommer utspel från andra delar av Trumplägret. Sonen Donald Trump Jr. menar att de som varit inblandade i beslutet är ”imbeciller”.”Det militärindustriella komplexet verkar vilja säkerställa att vi får ett tredje världskrig innan min pappa får chans att skapa fred och rädda liv”, skriver han på X.I ett inlägg på plattformen skriver Teslagrundaren Elon Musk under på den republikanska senatorn Mike Lees slutsats: Beskedet visar att USA:s liberaler ”älskar krig.Trumps underrättelsechef från första vändan i Vita huset, Richard Grenell, anklagar Biden för att eskalera kriget innan maktöverlämnandet. Grenell sågs tidigare som en potentiell försvarsminister i den nya administrationen, men fick stå tillbaka för Pete Hagseth.Men omvärlden väntar inte bara på hur Trump ska hantera utvecklingen. Kremls talesperson Dmitrij Peskov har visserligen kritiserat Biden för att elda på konflikten, men president Vladimir Putin har ännu inte uttalat sig.Därtill får hävda amerikanska vapenrestriktioner konsekvenser för flera andra västländer. Ukraina har sedan länge tillgång till den fransk-brittiska långdistansroboten Storm Shadow/Scalp. Precis som med Atacams har militären bara fått använda vapnet mot ryskockuperade delar av Ukraina. Nu hoppas Ukraina att även Frankrike och Storbritannien svänger.Den brittiska försvarsministern John Healey säger på måndagen att han i nuläget inte kommer att kommentera användning av Storm Shadow.Pressen ökar nu också på Tysklands Olaf Scholz, som de senaste dagarna fått hård kritik för att ha brutit EU:s allmänna konsensus om att inte tala med Putin om kriget utan att Ukraina själva medverkar i samtalen.Under kriget har Scholz satt stopp för leveranser av tyska Taurusrobotar till Ukraina. Vapnet har en räckvidd på över 500 kilometer och står högt upp på president Zelenskyjs önskelista. Enligt förbundskanslern riskerar sådant stöd att eskalera kriget. Från G20-mötet i Rio de Janeiro säger Scholz på måndagen att han står fast vid sitt tidigare beslut.Men från Scholz regeringspartner är tongångarna annorlunda. Företrädare från såväl De gröna, liberala FDP och kristdemokratiska CDU öppnar för att skicka roboten. FDP:s EU-parlamentariker Marie-Agnes Strack-Zimmermann konstaterar att en majoritet i det tyska parlamentet nu står bakom ett sådant beslut, skriver Financial Times.",Politik
1,Rysk soldat: Vi plundrade våra egnas bostäder,"En rysk soldat som stridit i Kursk vittnar om hur befälhavare slog och svälte soldater för nöjes skull – och gav order om att vanliga ryssars bostäder skulle plundras.– Vi bröt oss in i lägenheter, slog till mot apotek, slog sönder fönster i stormarknader – vi agerade som vildar, säger han till The Insider.I början av augusti gick ukrainska styrkor in i den ryska gränsregionen Kursk och tog kontroll över ett större område.Den ryska oberoende granskande nyhetssajten The Insider har pratat med en soldat som tillhör Rysslands 155:e marinbrigad och skickades till Kursk i slutet av augusti. Redan första dagen i staden Glusjkovo blev han misshandlad av sin befälhavare och dennes underordnande – bara för att han var ny. Han fick inte äta eller dricka och tilläts bara sova om han fick tillstånd, berättar han.– Om jag försökte äta frågade de: ”Vad, kom du hit för att äta? Varför är du ens här?” – och sedan började de slå mig. Om jag försökte dricka te eller vatten var det samma sak: ”Vad, kom du hit för att svälja vatten?” – följt av ännu en misshandel, säger han.En förstörd rysk stridsvagn i närheten av staden Sudzja i Kursk. Foto: APLokalbefolkningen i området hade evakuerats och soldaterna började plundra deras bostäder på order av befälhavarna, som radade upp vad de ville ha. De tog allt möjligt: vitvaror, tv-apparater, möbler, datorer och parabolantenner så att befälhavarna kunde titta på tv. Även affärer plundrades.Allting användes omgående och sakerna förbrukades allt eftersom – om en matta blev smutsig tog de helt enkelt bara en ny.Soldaterna fick bara sova tre eller fyra timmar, medan befälhavarna kunde sova i tio timmar och gömde sig i bunkrar och källare.Många soldater dog på slagfältet och de som överlevde kastades tillbaka in i strid – även om de var skadade.Själv hamnade han till slut på sjukhus och försöker nu undvika att skickas till fronten igen.– Jag vill absolut inte tillbaka.",Utrikes
1,Maktspelet bakom godkännandet av nya EU-kommissionärer,"Många hade nog hoppats och trott att den nya EU-kommissionen skulle segla igenom utan vidare. Oro i omvärlden, krig i Europa och en ny amerikansk president ökar pressen att snabbt få den nya kommissionen på plats. Men så blev det inte.Mer än en vecka har gått sedan utfrågningarna av de tilltänkta kommissionärerna, och fortfarande är flera kandidaters öde osäkert. Det gäller framför allt den italienska nationalisten Raffaele Fitto och den spanska socialdemokraten Teresa Ribera – trots att bägge anses vara kompetenta och insatta och gjorde gott ifrån sig i utfrågningarna.Innan en ny EU-kommission kan tillträda måste EU-parlamentet godkänna kommissionärerna. Och innan dess måste de, i timslånga utfrågningar, visa att de har rätt kunskap och bra driv.Så ser det ut på papperet.I verkligheten handlar det mindre om kompetens och mer om maktspel mellan EU:s politiska krafter.Just nu pågår en dragkamp mellan den största partigruppen EPP, där svenska M och KD sitter, och den näst största gruppen, socialdemokratiska S&D.Han föreslås få ansvar för regionalpolitiken men också bli en av EU-kommissionens sex vice ordföranden.Denna främst symboliska titel har retat upp partierna till vänster – allra mest de italienska socialdemokraterna.Svenska Heléne Fritzon (S), som tillhör S-gruppens ledning, kallade utnämningen en provokation när DN pratade med henne inför utfrågningarna.– Ursula von der Leyen vill blinka till Meloni i Italien. Det har ett pris. Jag utgår från att hon drar tillbaka vice ordförandeskapet, sade Fritzon då.När Ursula von der Leyen valdes i juli i EU-parlamentet, röstade Italiens bröder emot henne.– Italien ska naturligtvis ha en kommissionär som är utsedd av sin regering. Så det är i demokratins ordning att Fitto blir kommissionär. Men varför göra honom till vice ordförande, när de högerextrema inte röstat för von der Leyen? sade Hélene Fritzon.Ribera är den enda verkligt tunga socialdemokraten i den kommande EU-kommissionen. Hon föreslås få det övergripande ansvaret för både klimat- och tillväxtfrågor, och samtidigt basa över hela konkurrensdepartementet. Ett slags superportfölj; troligen den viktigaste posten näst Ursula von der Leyens.Men efter översvämningarna i Valenciaområdet i Spanien för två veckor sedan, där över 200 människor miste livet, har det spanska oppositionspartiet Partido Popular gått hårt åt Ribera. Som klimatminister hade hon stoppat tidigare infrastrukturprojekt mot översvämningar i regionen och under den nationella krisen har hon varit osynlig.Partiet kräver nu att regeringen i Madrid drar tillbaka Riberas kandidatur.”EU-kommissionen kan inte vara gömstället för en minister som är skyldig sitt folk många förklaringar.” skriver partiledaren Alberto Nunez Feijoo på X.",EU
1,Fossilaffärer på klimatmötet väcker vrede: ”Som att sälja cigaretter på cancerkonferens”,"Skaffa nyhetsbrevDet är inte bara klimatförhandlingar som sker i Baku under klimatmötet COP29. I samband med mötet sker också flera förhandlingar i fossilindustrin – både innanför konferensanläggningens väggar och utanför.Fredag den 15 november offentliggjorde det azeriska statliga gasbolaget Socar en affär med Nordmakedonien, om utvidgat samarbete för att ”stärka Nordmakedoniens energisäkerhet och diversifiering av naturgasresurser”. Bara tre dagar senare offentliggjordes en ny affär, där Socar ska öka leveranserna av fossilgas till Bulgarien. Samtidigt har oljekartellen Opec passat på att utöka samarbetet med organisationen Gas Exporting Countries Forum inne på själva mötet.Över 130 fossilchefer har också bjudits in som VIP-gäster till klimatmötet COP29 i Baku av värdlandet Azerbajdzjan, enligt The Guardian – och totalt finns över 1 700 fossillobbyister på plats, många av dem är delar av officiella delegationer. Det visar en genomgång av organisationen Kick big polluters out.– Deras närvaro gör att man kan ifrågasätta processens integritet och minskar allmänhetens förtroende, man kan misstänka att länder ber om råd från industrin i förhandlingarna. Det är riktigt oroväckande, säger David Tong på organisationen Oil Change International.Oljelobbyisterna för samtidigt en undanskymd tillvaro på mötet. När DN besöker Opecs paviljong är mottagandet kyligt. Den enda personen som får uttala sig om syftet med organisationens närvaro på mötet är generalsekreteraren Haitham al-Ghais – men han finns inte tillgänglig för en kommentar, meddelade personalen på plats.Vid förra årets klimatmöte skapade Haitham al-Ghais rubriker när han i ett öppet brev uppmanade Opecs medlemsländer att stoppa en överenskommelse om att fasa ut fossila bränslen. I slutändan enades världens länder om en ”omställning bort från” fossila bränslen.Samtidigt menar David Tong att vi tenderar att utmåla fossillobbyister från Gulfstater som de stora skurkarna, när sanningen är att flera av världens största olje- och gasproducenter finns i väst, som USA, Norge och Kanada. Samtliga fortsätter att expandera sin fossilverksamhet.– De säger att de lovar att följa överenskommelsen om en omställning bort från fossila bränslen, men de agerar i motsatt riktning, säger David Tong.",Klimat
1,Medier: Ukraina har anfallit 13 mil in i Ryssland,"Ukraina har för första gången använt amerikanska långdistansvapen för att beskjuta mål på rysk mark, enligt uppgifter i ukrainska medier. Måltavlan uppges ha varit ett vapenlager 13 mil från gränsen.– Vi ser det här som en ny fas i västs krig mot Ryssland och kommer att agera därefter, säger ryske utrikesministern Sergej Lavrov.Attacken mot militäranläggningen nära Karatjev i Brjansk-regionen var framgångsrik, säger en källa inom den ukrainska försvarsmakten till mediebolaget RBC. Även den ukrainska försvarsjournalisten Yurij Butusov hävdar att anfallen utfördes med den långräckviddiga amerikanska roboten Atacms, skriver Kyiv Post.”Nu väntar världen på Putins svar”, skriver Butusov.Ytterligare en högt uppsatt tjänsteman i Ukraina bekräftar att Ukraina avfyrat Atacms-robotar mot en militär anläggning nära Karatjev.– Den förstördes framgångsrikt, uppger källan för mediebolaget BBC.Chefen för Ukrainas myndighet för desinformationsbekämpning bekräftar att vapenlagret i Brjansk attackerats, men nämner inte med vilket vapen. Han säger att anläggningen tidigare har varit föremål för ukrainska drönarattacker och att den används för att förvara artilleriammunition, glidbomber och luftvärnsrobotar, varav en stor del är tillverkade i Nordkorea.Rysslands försvarsdepartement hävdar att sex Atacms-robotar avfyrades mot lagret, skriver den statskontrollerade nyhetsbyrån Tass. Enligt Ryssland sköts fem av dem ned, och fragment från den sjätte orsakade en brand på anläggningen.Sedan rapporterna om att USA lättar på restriktionerna för attacker med amerikanska långdistansvapen har Kreml anklagat Vita huset för att eskalera konflikten. Retoriken känns igen från tidigare i kriget, då Ryssland har hotat att svara med kärnvapen varje gång nya vapenleveranser till Ukraina diskuterats.På tisdagen skrev president Vladimir Putin under landets nya kärnvapendoktrin, där tröskeln för användning sänks. Ryssland anser nu att en attack är befogad även som svar på angrepp från ett land inte är en kärnvapenmakt.– Jag hoppas att den blir välläst, säger utrikesminister Sergej Lavrov om den nya doktrinen, enligt Reuters.Lavrov säger att morgonens attack inte vore möjlig utan amerikansk hjälp och menar att angreppet visar Ukrainas ambition att elda på konflikten. Utrikesministern säger att Ryssland ser attacken som en ”ny fas i västs krig mot Ryssland ”och kommer att agera därefter.President Zelenskyj har varken bekräftat eller förnekat en attack, men säger att Ukraina kommer att använda alla sina långdistansvapen.– Ukraina har långdistansdrönare i egen produktion. Vi har nu en lång ”Neptunus” (kryssningsrobotar, reds anm) och inte bara en. Och nu har vi Atacms. Och vi kommer att använda allt detta, säger han enligt CNN.Varken USA eller Ukraina har på officiell väg bekräftat de lättade vapenrestriktionerna. Enligt uppgifter i amerikanska medier var beslutet ett svar på Nordkoreas inblandning i kriget. Pyongyang har enligt USA skickat runt 12 000 soldater för att strida i den av Ukraina ockuperade Kurskregionen, på ryska sidan gränsen.Vita husets beslut ska därför gälla attacker mot just Kurskområdet, enligt flera rapporter. Om uppgifterna att Atacms använts vid tisdagens attack innebär det att USA gett Ukraina tillåtelse att använda roboten bredare än så. Brjanskregionen angränsar till både Ukraina och Kursk, men anläggningen i Karatjev ligger omkring åtta mål från gränsen till den senare.Utvecklingen de senaste dagarna ökar pressen på Storbritannien och Frankrike att fatta liknande beslut för användningen av robotarna Storm Shadow/Scalp, som Ukraina också har tillgång till.Frankrikes president Emmanuel Macron tycks öppna för detta när han säger att USA:s beslut är ”helt rätt”.– Jag uppfattar det som att det också drevs fram av en allvarlig förändring i kriget, det faktum att nordkoreanska trupper har anslutit till Ryssland, på europeisk mark, säger Macron i samband med G20-ländernas möte i Brasilien.Ett beslut från Storbritanniens premiärminister Keir Starmer väntas komma redan under dagen.",Krig och konflikt
1,Fler kan få lämna efter sexbrottsskandalen i Engelska kyrkan,"”John Smyth begick fruktansvärda övergrepp mot barn och unga män”, konstaterar utredarna bakom rapporten om mannen som ska ha förgripit sig på över hundra pojkar under flera decennier. ”Hans övergrepp var många, brutala och fasansfulla” och ”hans offer utsattes för traumatiska attacker av fysiska, sexuella, psykologiska och andliga slag”.Smyths systematiska övergrepp var kända sedan åtminstone 1982 då en pastor slog larm till en rad kollegor – i den så kallade Ruston-rapporten hävdas att han då misshandlat pojkar mycket grovt i fyra år. Därefter ska flera andra, såväl offer som personer inom prästerskapet, ha försökt driva saken, men mottagare av informationen ägnade sig åt att aktivt mörklägga historierna.– Tystnad talar på många sätt. Vissa är kanske tysta för att de anser sig ha stå på tur att bli den nästa ärkebiskopen av Canterbury. Andra är rädda för reprimander och tillrättavisanden, för jag vet att det finns kollegor som fått brev liknande mitt, som är ganska tunga i tonen, säger biskopen Helen-Ann Hartley till Sky News.Hon är en av ytterst få som vågat lyfta fallet John Smyth och är djupt kritisk till hur det hanterats av kyrkan och myndigheter. Hon har också varit överraskande ensam om att kräva Justin Welbys, ärkebiskopen av Canterburys, avgång. ”Jag tänkte att det skulle skada Guds verk något oerhört om det här blev offentligt”, säger en av Smyths medlöpare.Fakta.Ärkebiskopen av Canterbury● Ärkebiskopen av Canterbury är en titel med romerskkatolska anor från sent 500-tal, men sedan Henrik VIII:s 1500-tal och engelska reformationen är han protestantiska Engelska kyrkans högsta ledare.● Avgående Justin Welby tillträdde ämbetet 2013 och har tampats med sin egen mentala ohälsa såväl som att försöka ena progressiva och konservativa fraktioner inom kyrkan. Före sin kyrkliga karriär var han verksam inom oljeindustrin.● I ett självkritiskt inlägg på X tidigare i år skrev Welby att det vore skadligt för honom att läsa sitt eget flöde på sociala medier. ”Jag tror på folk när de säger att jag är den sämsta ärkebiskopen i historien.”● En av hans närmaste vänner är kung Charles III som hittills inte uttalat sig alls om skandalen. Kröningen av honom och begravningen av föräldrarna drottning Elizabeth II och prins Philip hör till Justin Welbys mest uppmärksammade framträdanden.”Jag vet att min rumpa blödde av slagen”, berättar en i dag vuxen person om övergreppen mot honom. ”Jag behövde ha blöja på mig i tre fyra dagar efteråt och sedan hade jag en sårskorpa som behövde läka vilket kunde ta ytterligare en vecka eller så... Det kan ha varit fjärde gången jag var tvungen att använda blöjor. Något sånt... det var Smyth som kom med blöjorna, men jag minns inte var han fick dem ifrån.”Ärkebiskop Welby hade, enligt rapporten, kännedom om Smyths förehavanden redan 1978. Utöver det faktum att han deltagit i mörkläggningen har Welby rentav donerat pengar till Smyths mission i Zimbabwe dit han flyttade 1984 för att senare bosätta sig i Sydafrika där han dog 2017.Smyth gjorde sig också skyldig till våldsbrott mot sin egen son. I rapporten beskriver han sin pappa som väldigt dominant, ofta arg eller stressad, och fixerad vid att vara hushållets patriark. Andra offer berättar samstämmigt om mycket utdragna och blodiga bestraffningar med käppar mot rygg och rumpa efter att de beskyllts för exempelvis onani eller högmod.Detta och många andra mycket grova detaljer hade kommunicerats till Justin Welby redan 2013 då han tillträdde posten som ärkebiskop av Canterbury, Engelska kyrkans högsta ledare. Han hävdar i sitt avskedsbrev att han felaktigt trott att någon skulle driva ärendet och vidta åtgärder.”De senaste dagarna har återupplivat mina sedan länge djupt kända skamkänslor över Engelska kyrkans historiska misslyckanden med att skydda medlemmarna”, skriver Welby. ”I nästan tolv år har jag kämpat för att införa förbättringar. Det är upp till andra att bedöma vad som har gjorts.”Sedan den 250-sidiga rapporten offentliggjordes har många andra personer pekats ut som aktivt eller passivt delaktiga i att låta Smyth fortsätta begå grova brott mot barn. En av de mest namnkunniga och som fortfarande är i livet är Jane Dodds, ledare för Liberaldemokraterna i Wales vars partiledare Ed Davey bett henne tänka över sin framtid då det blivit känt att hon underlåtit att ta tag i ett omfattande sexualbrottsärende under sin tid som verksam i Engelska kyrkan.– Jag accepterar att hon har bett om ursäkt, men det här är en så allvarlig fråga, så jag tycker att hon behöver fundera på vad mer hon kan behöva göra. Jag har gjort min inställning väldigt tydlig för henne om vad jag tycker att hon borde göra och jag tror att hon reflekterar över det, säger Ed Davey till BBC.",Kriminalitet
1,Mette-Marits son gripen misstänkt för våldtäkt,"Norsk polis har åter gripit Marius Borg Høiby, son till kronprinsessan Mette-Marit. Han är nu också anklagad för våldtäkt.Orsaken är nya uppgifter som framkommit under utredningen mot honom, skriver polisen i ett pressmeddelande.Enligt polisen rör misstankarna sexuellt umgänge utan samlag, där offret inte har kunnat göra motstånd. De misstänkta handlingarna räknas som våldtäkt, enligt NTB.Kvinnan är inte en del av Høibys umgängeskrets och känner honom inte, uppger målsägarbiträde Hele Salomon för NRK.– Hon vill inte kommentera det här. Hon har inte sökt offentligheten, säger Salomon.– Hon har det tufft.Det har stormat kring Høiby sedan i augusti, då han greps misstänkt för misshandel av en kvinna som han hade en relation med.Han erkände sedan i ett uttalande till NRK att han utövat våld mot sin flickvän och uppgav att han hade brukat alkohol och kokain vid tillfället. Flera andra anklagelser om våld mot tidigare flickvänner har framkommit sedan dess.Utredningen om de senaste misstankarna mot 27-årige Marius Borg Høiby inleddes den 6 november. Han greps på måndagskvällen strax efter 23 i en bil. Polisen har också gjort en husrannsakan i samband med gripandet.Høiby förklarar sig icke skyldig till de nya anklagelserna, uppger hans försvarsadvokat Øyvind Bratlien för norska medier.– Han samarbetar bra med polisen och kommer att förklara sig, säger Bratlien.Det norska hovet vill varken kommentera händelsen i sig eller huruvida man kände till gripandet i förväg.",Kriminalitet
1,Expert: Läget bekymmersamt för Ukraina – på flera sätt,"Under 2025 måste kriget få en förhandlingslösning, enligt Zelenskyj – som ser slutet komma närmare med Trump i Vita huset.Men utspelet tolkas inte som att presidenten ser ljust på framtiden, snarare tvärtom.– Läget är väldigt bekymmersamt för Ukraina på flera sätt, säger Östeuropaexperten Jakob Hedenskog.Den 24 februari går Rysslands fullskaliga invasion av Ukraina in på sitt fjärde år. Då har en månad gått sedan Donald Trumps installation i Vita huset. Om den tillträdande presidenten håller vad han lovar är kriget redan över vid det laget – men hur det ska gå till är fortfarande oklart.Volodymyr Zelenskyj har de senaste dagarna gjort en rad uttalanden om utvecklingen nästa år. Ukraina måste göra allt för att avsluta striderna på diplomatisk väg, menar han. Slutet på kriget närmar sig också efter Trumps återkomst, säger den ukrainska presidenten till Suspilne.Ukraina måste gå in i förhandlingarna ur en styrkeposition, enligt Zelenskyj. Men på slagfältet ser läget allt svårare ut. Medan Moskva sätter in nordkoreanska soldater i Kursk är viljan att stödja Ukraina med nya vapenleveranser avtagande hos viktiga allierade som USA och Tyskland. Ammunitionsbristen fortsätter att utgöra ett problem för Ukraina, som kämpar med både rekryteringsproblem och vikande stridsmoral. Samtidigt pressar sig Ryssland framåt, om än både långsamt och med enorma kostnader i liv och materiel.– Man får säga att Ukraina är ganska långt ifrån en stark position just nu, säger Jakob Hedenskog vid Utrikespolitiska institutet.Han pekar inte minst på utvecklingen på den diplomatiska sidan. Genom samtalet till Vladimir Putin – det första på två år – bröt Tysklands förbundskansler Olaf Scholz förra veckan EU-ländernas hållning att inte diskutera kriget med den ryska presidenten utan ukrainsk medverkan.Hedenskog befarar att en allt större splittring är att vänta i EU-medlemmarnas inställning till Ukraina.– Detta i ett läge när det hela tiden kommer proryska uttalanden från kommande medlemmar i Trumps nya administration. Vi har Tulsi Gabbard som för fram direkt ryska talepunkter, säger han och syftar på republikanens tilltänkta underrättelsechef.Zelenskyj betonar att USA:s inställning till Ukraina är central och att Kiev även i fortsättningen måste ha Washington i ryggen. Hedenskog väntar sig det motsatta.– Jag tror tyvärr vi kommer se ett totalt avståndstagande, där USA pressar på för en snabb förhandlingslösning på Rysslands villkor. Trump hyllar konsekvent Putin som ett stort geni. Det är orealistiskt att tro att han nu ska sätta hårt mot hårt mot honom.Hedenskog tolkar Zelenskyjs utspel som ett försök att uppmana till mer seriösa samtal om fred, efter folkrättens principer. Men han noterar också att det från vissa håll i Ukraina börjar tummas på tidigare krav. Däribland att gå tillbaka till 1991 års gränsdragning.– Det talas lite mer om att gå tillbaka till tillståndet innan den storskaliga invasionen 2022, alltså med Krim kontrollerat av Ryssland.Oavsett villkoren skulle en förhandlingslösning sannolikt inte bli permanent, utan en frysning av konflikten som ger parterna andrum. Avgörande blir då frågan om säkerhetsgarantier för Ukraina.Zelenskyj är tydlig med att Ukraina inte kommer acceptera ett ”Minsk 3” – och syftar på de två avtal som 2014 och 2015 skulle få slut på striderna i Donbass, men som gav Ryssland tid att förbereda invasionen.Dessutom har över 100 säkerhetsexperter varnat för att en snabb lösning enligt Trumps modell riskerar att leda till ett större krig på sikt. En överenskommelse där Ryssland behåller ockuperade områden kan bli ett modernt Münchenavtal, menar de.Bedömningen delas av Hedenskog.– Antingen ger vi Ukraina stödet de behöver nu eller kommer vi behöva göra det senare till mycket högre kostnader. Kriget kan också drabba oss direkt. Läget blir bara tuffare och tuffare för Ukraina, för vi i väst har inte stått upp för dem tillräckligt.Vilka säkerhetsgarantier skulle krävas för att undvika en ny rysk invasion?– Nato behöver ge trovärdiga garantier till Ukraina. Det enda Ryssland respekterar är styrka. Ser de ett trovärdigt hot, respekterar de det. Men så fort omvärlden visar sig mjuk är Putin där och pressar.Som Hedenskog ser det är den enda långsiktigt hållbara lösningen, även om den känns långt borta idag, att Ryssland tvingas dra sig tillbaka från ukrainsk mark och respektera folkrätten.– EU måste därför ta ansvar, enas, skruva upp stödet och inte lita på USA. Men jag tror tyvärr att utvecklingen blir det motsatta.",Utrikes
1,Harris chocknota: Spenderat 16 miljarder kronor,"Kamala Harris korta men intensiva kampanj drog in rekordsummor. Redan det första dygnet efter Joe Bidens avhopp drog hon in 81 miljoner dollar, motsvarande omkring 876 miljoner kronor och den dittills högsta summan under ett dygn.Att hålla i pengarna verkar dock inte vara Harris starka sida. På knappt fyra månader gjorde hennes kampanj av med motsvarande 16 miljarder kronor, mer än en miljard kronor i veckan, enligt New York Times.Den största posten är annonsering. Mellan den 21 juli och 16 oktober spenderade Harrislägret nästan 5,5 miljarder kronor på annonser i bland annat tv. Kampanjen har också betalat drygt 27 miljoner kronor till företag som representerar olika influerare.Den sista veckan innan valet prioriterade Harris att syns på fasaden av den enorma arenan Sphere i Las Vegas. Prislappen? Nära tio miljoner kronor. Delstaten Nevada gick precis som övriga sex vågmästarstater till Donald Trump.En annan uppmärksammad utgift är ett valmöte i Detroit i vågmästarstaten Michigan, som tv-stjärnan Oprah Winfreys produktionsbolag fick i uppgift att arrangera och direktsända. Kalaset uppges ha landat på cirka elva miljoner kronor, enligt amerikanska medier.Två källor till New York Times säger att det blev betydligt dyrare än så – över 27 miljoner kronor.Ingenting ska ha gått till Winfreys egen ficka. Inte heller superstjärnor som Lady Gaga, Jon Bon Jovi och Christina Aguilera ska ha fått något betalt för sina framträdanden under valmöten.Det är inte känt hur mycket Donald Trumps kampanj kostade, men tillsammans med det republikanska partiet drog han in drygt 13 miljarder kronor, enligt uppgifter till New York Times. Harris och Biden tillsammans samlade in över 23 miljarder kronor, enligt tidningens källor.Det amerikanska valet slutade med storseger till Donald Trump och hans parti. Trump vann presidentvalet med 312 elektorsröster mot Kamala Harris 226 och Republikanerna tog hem makten över kongressens båda kammare, senaten och representanthuset.",Politik
1,Anställda fruktar åtal – efter att ha utrett Trump,"Donald Trump har länge hotat med att ställa de som utrett honom inför rätta.Nu riskerar hoten att bli verklighet, inte minst om senaten godkänner Trumps val av justitieminister.– Gaetz gör precis vad Donald Trump vill att han ska göra, säger USA-kännaren Oscar Winberg.Sedan Donald Trump vann presidentvalet i början av november har anställda på justitiedepartementet och den federala polismyndigheten FBI bävat för det värsta.Trump, dömd i ett mål och åtalad i flera andra, har länge hotat med att de som deltagit i utredningarna mot honom själva ska ställas inför rätta, så snart han kommer till makten.  Åklagare och polisanställda ska redan nu ha kontaktat advokater på grund av oro inför vad som komma skall.– Allt vi gjorde var legitimt. Men det här är av en annan värld, säger en tidigare FBI-anställd som befarar att han kommer att åtalas.Mannen, som intervjuas av NBC, tror inte att ett åtal mot honom kommer att leda någon vart. Men rättsprocessen riskerar ändå bli lång och kostsam, säger han.USA-kännaren Oscar Winberg bedömer att Donald Trump mycket väl kan göra verklighet av sina hot.– Under sin första presidentperiod riktade Trump bland annat in sig på den då vice FBI-direktören Andrew McCabe. Efter att han fick sparken utredde justitieministeriet och skattemyndigheterna McCabe, även om han aldrig åtalades för brott kan man nog säga att hela hans liv omkullkastades, säger Oscar Winberg, forskare på Åbo universitet.Att Trump pekat ut högerradikala Matt Gaetz till sin kommande justitieminister har kraftigt spätt på oron, enligt NBC:s källor.– Med Gaetz som justitieminister ser jag att det finns väldigt mycket möjligheter att gå efter politiska motståndare, så länge man ignorerar normer och rådande praxis, säger Oscar Winberg.Gaetz är en trogen Trumpanhängare som tros vara beredd att göra nästan vad som helst för sin blivande chef. 42-åringen utreddes fram tills nyligen själv av justitiedepartementet efter anklagelser om att han ska ha haft sex med en minderårig flicka. Den utredningen har nu lagts ned.Misstankarna – liksom anklagelser om mutbrott och drogbruk – granskades också av representanthusets etikutskott, men eftersom att Gaetz nu avgått som kongressledamot har även den utredningen avslutats.– Gaetz gör precis vad Donald Trump vill att han ska göra och hyser dessutom själv ett djupt agg mot justitieministeriet på grund av utredningar mot honom, säger Winberg.En majoritet av senaten måste godkänna Gaetz som justitieminister innan beslutet klubbas. Även om Republikanerna kommer att ha majoritet i senaten är ingenting spikat – Gaetz uppfattas som ett kontroversiellt val även inom sitt eget parti.Att USA:s högsta domstol i juli meddelade att presidenten åtnjuter absolut åtalsimmunitet för handlingar som anses falla inom ramen för ämbetet, ändrar spelplanen ytterligare för Donald Trump.– Det är i allra högsta grad relevant. Högsta domstolen har gett Donald Trump en makt som närmast motsvarar en enväldig konungs. Det innebär en annorlunda situation än under hans första mandatperiod, då det fanns skäl att anta att brott skulle utredas och åtalas, säger Oscar Winberg.",Politik
1,Myndigheter köper utrustning av dömd vapenhandlare,"Mannen är dömd för illegala vapenaffärer och utpekad nätverkskriminell.Personer i Dödspatrullen, Shottaz och Vårbynätverket har köpt skyddsutrustning i hans säkerhetsbutik.Det har även Polisen, Ekobrottsmyndigheten och Försvarsmakten.På väggarna syns hjälmar, skyddsglasögon och på ett stort bord ligger skyddsvästar. Säkerhetsbutiken ligger på Östermalm i Stockholm och ägs av en dömd vapenhandlare, en affärsman i 50-årsåldern. Butiken har länge dragit till sig personer som polisen är intresserad av.Gängkriminella – från några av de mest våldsamma nätverken.En kväll hösten 2017 var spanare utanför butiken och iakttog hur medlemmar ur Dödspatrullen var där inne och tittade på skyddsvästar: ”Direkt när sällskapet lämnat platsen kom ägaren ut och stängde”, står det i spaningsrapporten.Mannen i 50-årsåldern hade nyligen dömts för att ha medverkat i olaglig, internationell vapenhandel. Trots det skulle spanarnas egen arbetsgivare snart köpa skyddsvästar i samma butik.För samtidigt som polisen med ena handen har utrett vapenhandlaren – har den andra handen gjort affärer med honom.Polismyndigheten är inte ensam. Även Försvarsmakten, Kriminalvården och Ekobrottsmyndigheten finns bland butikens kunder. Myndigheterna har köpt in skyddsvästar, handfängsel, batonger och annan utrustning.De senaste affärerna skedde så sent som ifjol.Under samma period är mannen misstänkt för att ha begått brott riktade mot polisen. Nu är han åtalad för att ha förmått en kvinna på underrättelseenheten vid Nationella operativa avdelningen att läcka hemligstämplade uppgifter till honom.Fakta.Vapenhandlare i Sverige och utomlands￭ Affärsmannen i 50-årsåldern hade tidigare, via ett av sina säkerhetsföretag, tillstånd att bedriva handel med skjutvapen i Sverige, men det drogs in år 2008.￭ Mellan 2008 och 2015 försökte han utan tillstånd genomföra vapenaffärer med aktörer i flera olika länder. Leveranserna skulle exempelvis gå till Irak, Belarus och Libanon. Det handlade bland annat om att förmedla ett stort antal automatkarbiner, pistoler och ammunition.￭ I juni 2017 dömdes mannen i tingsrätten för brott mot lagen om krigsmateriel, grovt brott, samt för samma brott av normalgraden. Påföljden blev villkorlig dom och dagsböter. I utredningen, som DN rapporterat om, och i domen fanns uppgifter om att mannen tidigare skulle ha sålt skyddsutrustning till polisen och även till Försvarsmakten.Mannen i 50-årsåldern rör sig i två skilda världar.Han har en officiell sida där han sedan över ett decennium synts som affärsman, umgåtts med kändisar och anlitats av teveindustrin. På bilder poserar han på en välgörenhetsgala och på en bokrelease för en känd finanskvinna. På företagets sociala medier syns ordningsvakter och en journalist på Expressen använda skyddsvästar från hans bolag.Han har också medverkat i svenska medier och uttalat sig om vikten av god säkerhet och hur man kan skydda sig mot kriminella.Lika länge har mannen funnits på polisens radar. Redan år 2012 förekom han i en underrättelserapport om centrala personer inom den organiserade brottsligheten.I juni 2017 dömdes han för brott mot lagen om krigsmateriel, grovt brott, för att ha försökt göra affärer med vapen och ammunition med aktörer i flera olika länder.I en skrivelse från underrättelseenheten i polisregion Stockholm hösten 2023, som DN har tagit del av, beskrivs han som ”en känd nätverkskriminell person”.Den 19 september i år åtalades mannen misstänkt för att ha förmått en polisanställd kvinna att läcka hemliga uppgifter till honom. I hans säkerhetsbutik hittade polisen en gul mapp med polisdokument och på ett krypterat usb-minne fanns ytterligare handlingar. Däribland ytterligare en underrättelserapport där han återigen finns med.Rapporten heter ”Kriminella entreprenörer, specialister och möjliggörare inom den allvarliga och organiserade brottsligheten”.Fakta.Åtal för polisläcka￭ Ägaren av säkerhetsföretaget, och en kvinna som i flera år arbetade på polisens underrättelseenhet vid Nationella operativa avdelningen, åtalades i september 2024. Han misstänks ha förmått henne att läcka hemligstämplade uppgifter.￭ Upprinnelsen var en husrannsakan i mannens säkerhetsbutik då hemliga uppgifter hittades som gick att spåra till kvinnan.￭ Kvinnan och mannen är åtalade för grovt dataintrång respektive anstiftan till det, samt grovt egenmäktigt förfarande respektive anstiftan till detsamma. Båda nekar till brott.Utrustning från säkerhetsbutiken används flitigt i de senaste årens gängkrig. Gång på gång hittar polisen skyddsvästar med företagslogotypen när de slår till mot gängmedlemmar.Efter att tolvåriga Adriana sköts ihjäl i augusti 2020 ökade rädslan i den undre världen för fler skjutningar. En gängmedlem berättade i förhör att han gick in i säkerhetsbutiken.”NN svarar att han bor i Botkyrka och att ett litet barn blev skjuten vid McDonalds och därför har han en skyddsväst. NN köpte för 5 000–6 000 kronor.”Några månader senare köpte Polismyndigheten skyddsvästar i samma butik. De som skulle använda skyddsvästarna var spanare som arbetar mot grova brott. På fakturan stod ägaren själv som referens.Detta var inte Polisens första inköp. År 2018 köpte myndigheten närkampsdräkt och övningsbatonger.Affärsmannen – som alltså pekas ut som känd nätverkskriminell av polisen – använder sina myndighetskontakter i sin marknadsföring. I säljbroschyrer, på hemsidan och i intervjuer har han framhållit att polisen är en av hans kunder. Samma sak gör han med en annan myndighet som har handlat från butiken: Försvarsmakten.I augusti 2017 köpte Försvarsmakten handfängsel. Två år senare infördes en spärr i myndighetens system så att Försvarsmakten inte längre kunde handla av säkerhetsföretaget.Försvarsmakten vill inte svara på varför spärren infördes eller om de i samband med det varnade andra myndigheter. Klart är att brottsbekämpande myndigheter fortsatte att göra affärer. DN har kunnat belägga att svenska myndigheter har handlat för åtminstone 180 000 kronor av säkerhetsföretag kopplade till affärsmannen, efter att han dömts för sin inblandning i de illegala vapenaffärerna.Så sent som i fjol gjorde två myndigheter inköp. Kriminalvården köpte in kampsportsutrustning, boxningshandskar, tandskydd och suspensoarer.Ekobrottsmyndigheten köpte in skyddsvästar och knivskyddshandskar.När DN når ägaren av säkerhetsföretaget vill han inte intervjuas. Han förnekar brott och att han skulle vara nätverkskriminell.DN har även bett om intervjuer med myndigheterna om varför de genomförde affärerna.Enbart Kriminalvården ställer upp.Per-Johan Åkerman är upphandlingsjurist vid Kriminalvården. Han säger att fängelserna är överbelagda och att pressen på att få fram fler platser är stor.– Vi gör vad vi kan för att bygga ut i en rasande takt.Flera säkerhetsföretag som går att koppla till affärsmannen har haft samma adress: butiken på Östermalm i Stockholm. Foto: Niklas PorterI fjol skulle en ny anstalt öppna, Åby utanför Uppsala, och nyanställda behövde snabbt en utbildning i självskydd.De ordinarie, upphandlade leverantörerna kunde inte leverera med tillräckligt kort varsel.– Vi fick information om att utrustningen hade gått till Ukraina. Det gick till exempel inte att få tag på handfängsel under en tid, säger Per-Johan Åkerman.Kriminalvårdens personal ringde runt bland gamla kontakter inom säkerhetsbranschen och fick tag på en säljare som hade börjat arbeta hos säkerhetsföretaget.Man litade helt enkelt på säljaren. Och han kunde leverera.Behövs det bättre kontrollmöjligheter?– Ja. Ett problem är myndigheternas begränsningar att dela information med varandra. Underrättelseinformation är jättehemligt men vi vill naturligtvis inte göra affärer med nätverkskriminella, säger Per-Johan Åkerman.Polismyndigheten, Ekobrottsmyndigheten och Försvarsmakten skickar skriftliga svar via sina pressavdelningar om att det som har hänt är allvarligt, att inköpen rör mindre summor och inte har skett enligt upphandlade avtal, och att rutinerna behöver ses över. DN har även tagit del av interna mejl från polisen, där myndigheten själv konstaterar att inköpet till spanarna år 2020 gick till på fel sätt. Säkerhetspolisen vill inte svara på om myndigheten har gjort några inköp, utan meddelar att det omfattas av sekretess.",Vapen
1,Studentmössan ger mångmiljonvinster till ägarna,"Bakom de tre stora mössleverantörerna ABC-Gruppen, CL Seifert, och sajten Crownstudent står samma ägare. Investmentbolaget Röko har omvandlat studentmössan till en lönsam kassako, med en sammanlagd omsättning på nära 200 miljoner kronor.Samtidigt anklagas bolagen för kartellbildning.Den gamla studentmössan blir allt mer avancerad och betingar ett allt högre pris för de som vill visa att de tagit studenten. De tre studentmösseföretagen ABC-gruppen, CL Seifert och Student Event TM intar tillsammans en dominerande ställning. DN har i en annan artikel rapporterat om att elever, bland andra i Lund, valt att bojkotta ABC-gruppen.Utåt sett är de tre mössföretagen konkurrenter men de ägs alla av danska Ajat group, som i sin tur ägs av det det svenska investmentbolaget Röko. Huvudägarna till Röko är de två miljardärerna Tomas Billing och Fredrik Karlsson.ABC-Gruppen, som kallar sig Sveriges största leverantör av studentmössor, omsatte 93,4 miljoner kronor 2023 och gjorde en vinst på 14,8 miljoner kronor under samma tid. Bolaget delade ut 8,7 miljoner till sina ägare och planerar ytterligare utdelningar på 8,2 miljoner kronor.CL Seifert nådde en omsättning på 59,6 miljoner kronor och ett resultat på 12,5 miljoner kronor. Även här delades miljonbelopp ut – 6,8 miljoner kronor – med ytterligare utdelningar på gång.Crownstudent, som drivs av Students Event TM, omsatte 35 miljoner kronor och gjorde en vinst på 2,8 miljoner kronor. Bolaget delade ut 4,2 miljoner kronor till ägarna och planerar för ytterligare 2,2 miljoner i utdelningar.Studentmössföretagen omsätter tillsammans nästan 200 miljoner kronor med en genomsnittlig vinstmarginal på närmare 15 procent. Nyligen har de tre mössföretagen anmälts till konkurrensverket, av det konkurrerande mössföretaget Apparel Value. De anklagar de tre företagen för misstänkt kartellbildning och missbruk av dominerande ställning.ABC-gruppens pressansvarige, Jesper Knutson, vill inte ställa upp på en intervju men säger i en skriftlig kommentar att ABC-Gruppen, C.L. Seifert och Crownstudent ”är separata bolag, med helt unika identiteter, koncept och erbjudande. Produkter, tonalitet och erbjudande skiljer sig åt, likväl som var och hur produkten produceras.”DN har tidigare berättat att studentfirandet kan bli dyrt för den enskilda familjen.Själva basmössan kostar på ABC-gruppens sajt mellan 399 och 499 kronor. Men för den som vill få en egen design på mössan tillkommer kostnader. Enligt skolelever som DN talat med är det inte ovanligt att en studentmössa kostar flera tusen kronor, och när DN testar att skapa en mössa med de flesta möjliga tillval slutar notan på 7 142 kronor.Arturo Arques, Swedbanks och sparbankernas privatekonom, menar att studentfirandet har blivit en konsumtionsfest som gått överstyr.– Det är viktigt att förstå att detta inte är nödvändig konsumtion, säger Arturo Arques. Cirka 80 000 gymnasieelever tar studenten varje år. Enligt Svensk handel omsätter studentfirandet med allt vad det innebär cirka två miljarder, cirka 25 000 tusen kronor per student. Swedbank har en lägre snittuppskattning på cirka 14 000 kronor per student. Studentmössan har blivit en av de enskilt dyraste utgifterna. – Alla de här företagen som kommersialiserat studentfirandet har varit otroligt duktiga, men som konsument måste man fundera på vilka alternativ som finns. Det kanske räcker med en studentmössa som kostar cirka 400-500 kronor, säger Arturo Arques.Beställningen av studentmössan sker nu i november. De blivande studenterna måste betala fakturan i december men får mössan först flera månader senare. För de som inte klarar fakturan vid jul så riskerar notan att höjas med olika dröjsmåls- och inkassoavgifter. En mindre del går också vidare till kronofogden. I Swedbanks undersökning av hur mycket ett studentfirande kostar finns stora variationer över landet.– I vissa storstadsområden hyrs det lastbilsflak för 10 000 kronor och det är studentfester som kostar 1 500 kronor kuvertet, men på landsbygden är utläggen lägre och priset för middagarna är oftare 200-300 kronor. Det är viktigt som elev och förälder att se över kostnaderna själva, säger Arturo Arques.– När det gäller just studentmössorna, så har jag förstått att flera skolledare överväger att köpa in billigare studentmössor direkt till skolan. Sådana vanliga studentmössor, likadana för alla, skulle kunna stärka sammanhållningen och traditionen på skolan.",Ekonomi
1,Därför bryter Biden flera tabun i hjälpen till Kiev,"USA skickar truppminor till Ukraina, enligt amerikanska medier. Det sker bara dagar efter att Joe Biden bröt ett annat tabu och gav Kiev grönt ljus för att använda långdistansrobotar mot mål i Ryssland.DN:s Ingmar Nevéus svarar på tre frågor om den nya amerikanska hjälpstrategin.USA tycks trappa upp det militära stödet till Ukraina. Varför?Det enkla svaret är att Joe Biden bara har två månader kvar i Vita huset. Han vill utnyttja det tidsfönster som finns och hjälpa Ukraina så mycket som möjligt innan Donald Trump tillträder den 20 januari – då stödet till Kiev väntas minska kraftigt eller upphöra.Det är också bakgrunden till att försvarsdepartementet Pentagon på tisdagen offentliggjorde ännu ett militärt stödpaket värt 275 miljoner dollar, motsvarande drygt 3 miljarder kronor. Det är ett stöd som inte behöver godkännas av USA-kongressen.Att Biden till sist gav klartecken för att använda de långtskjutande Atacms-robotarna mot ryska mål har också att göra med Nordkoreas inträde i kriget på Rysslands sida. Ett annat skäl är de ukrainska styrkornas pressade läge. Enligt en ny analys av tankesmedjan Institute for the Study of War (ISW) har den ryska militären erövrat sex gånger mer territorium 2024 än under hela 2023.Truppminor är förbjudna i 164 länder, inklusive Ukraina. Varför väljer USA ändå att skicka dessa vapen?USA – liksom Ryssland och Kina – hör till en liten grupp länder som inte har skrivit på Ottawafördraget som förbjuder denna typ av vapen.Ändå bryter Biden med sitt beslut ett tabu. Under Barack Obamas tid som president upphörde USA att exportera landminor (med undantag för Sydkorea). Denna policy slopades av Trump, men återinfördes av Biden 2022.Att han nu återigen byter fot i denna fråga – om medieuppgifterna stämmer – beror främst på de ukrainska styrkornas desperata läge vid den östra fronten. Kiev har länge bett om truppminor som ett sätt att mota den ryska framryckningen där. Och påpekar att Ryssland har använt denna typ av minor under hela kriget.Om och när kriget avslutas genom förhandlingar vill både Biden och Zelenskyj att ukrainarnas läge på marken är så fördelaktigt som möjligt.Riskerar Bidens beslut att leda till ett kärnvapenkrig?Vladimir Putin skramlar redan med sina kärnvapen som ett svar på beslutet om Atacms-robotarna, och även väntade liknande brittiska och franska beslut. På tisdagen skrev han på Rysslands nya kärnvapendoktrin, som kraftigt sänker tröskeln för användandet av domedagsvapnen.Han har sagt att amerikanska robotar på ryskt territorium kan betraktas som ”en krigsförklaring”.Men hans utspel tas inte på samma allvar som tidigare under Ukrainakriget – då Biden tydligt begränsades av det han såg som risken för ett tredje världskrig. Det beror på att ett antal ”röda linjer” har överskridits utan att Putin har gjort allvar av sina hot.I Washington noteras förstås Putins senaste aggressiva uttalanden, men de överskuggas helt av nyheter om Donald Trumps senaste utnämningar.",Utrikes
1,Bronshjälten: ”Chockad och väldigt ledsen”,"I september var judokan Nicolina Pernheim Goodrich på toppen av sin karriär och tog brons i Paralympics i Paris.Nu drar Göteborgs kommun in hennes ledsagning, vilket gör det omöjligt för henne att fortsätta sin idrottskarriär.Tidigare har den blinda Paralympics-hjälten haft 80 timmar ledsagning i månaden. Insatsen utvärderas av kommunen varje år.– Jag har ju varit orolig för beslutet varje år, för att jag vet hur många som har synnedsättning som blir av med sin ledsagning. Jag är glad att jag har haft det så länge, men jag behöver det för att leva i fortsättningen också.Nu har Göteborgs kommun bestämt att hon inte behöver ledsagning längre.– När jag fick reda på att min ledsagning hade dragits in blev jag helt kall, chockad och väldigt ledsen. När jag började ta in vad det faktiskt innebär för mig så blev jag så ledsen och stressad. Det förändrar hela mitt liv, till det sämre.Pernheim Goodrich berättar att judon betyder allt för henne. En livstid av träning ligger bakom hennes framgångar. Hon började träna judo vid fyra års ålder, vilket gör att hon totalt tillbringat 29 år på judomattor. Judokan har representerat svenska landslaget sedan 2007.– Judo är så mycket för mig. Det är den träningsformen jag älskar, men det är också så mycket mer. Det är det sociala runt omkring. Det är att alltid få utvecklas, jobba mot mål och sedan nå de målen. Det är att lära sig att kämpa och göra saker man inte trodde var möjligt. Det bygger mycket självförtroende och måendet blir mycket bättre. Det är mycket mer än att träna och tävla, det är större än så. Judokan beskriver situationen med sin indragna ledsagning som fruktansvärd. – Jag tog precis Paralympics-brons och måste nu avsluta min idrottskarriär, och det är inte för att jag själv har bestämt det, utan för att Göteborgs kommun har bestämt det. Det är fruktansvärt, judon är mitt stora intresse i livet. Jag måste träna för att må bra i livet.”Hela anledningen till att jag kan vara så självständig är ju tack vare min ledsagning”, säger Pernheim Goodrich om kommunens motivering. Foto: Thomas KarlssonArgumentet för beslutet om den indragna ledsagningen förklarar kommunen med att Pernheim Goodrich är för självständig.– Det är så fruktansvärt. Hela anledningen till att jag kan vara så självständig är ju tack vare min ledsagning. Jag tycker att jag har rätt att bestämma över mitt eget liv och vad jag vill göra med det.Ännu ett argument till varför hon inte skulle behöva ledsagning menar kommunen är att hon har en vit käpp.– Jag kan ju inte fråga min vita käpp var vikterna finns på gymmet eller vad tränaren visar för tekniker på judomattan. Kommunen verkar inte förstå vad deras beslut innebär, och om de förstår det så är det ännu värre. Det här är en väldig stress för mig.Pernheim Goodrich har överklagat beslutet.– Jag hoppas att vi får rätt. Jag hoppas att de kan inse vad de har tagit för beslut och hur mycket det påverkar mig. Men jag vågar inte tro på någonting.Parasportförbundets ordförande: ”Vi behöver verkligen personer som henne inom parasporten. När man gör på det här sättet och hindrar henne i hennes idrottsutövande... Det är bedrövligt.” Foto: Thomas Karlsson Karin Hansson, verksamhetschef för myndighet på Göteborgs Stad, förklarar att hon inte kan kommentera enskilda fall.– Jag känner inte till hur man har handlagt och bedömt det här enskilda fallet, och är förhindrad att svara på enskilda fall på grund av sekretess. Men generellt så är ledsagning en insats som vi beviljar för enklare aktiviteter i närområdet. Syftet med insatsen är att man ska motverka isolering och kunna delta i samhällslivet. Därför måste man alltid fråga sig om det som den enskilde ansöker om stämmer överens med vad insatsen syftar till.Parasportförbundets ordförande Åsa Llinares Norlin säger om beslutet att hon ”blir frustrerad men samtidigt inte förvånad”.– Jag satt bredvid Nicolina på förbundets avslutningsmiddag efter Paralympics i Paris. Då berättade hon just hur många barn med synnedsättningar som vill börja med judo. Hon är en sådan otrolig förebild. Vi behöver verkligen personer som henne inom parasporten. När man gör på det här sättet och hindrar henne i hennes idrottsutövande... Det är bedrövligt.Förbundet kan inte hjälpa enskilda idrottare med stöd.– Förbundet kan inte sätta in stöd för enskilda idrottare. Under mästerskap kan vi lägga till några extra ledare på det totala antalet idrottare för att ge ökat stöd.",Sport
1,Klart: Aregawi får OS-silver,"Nu är det klart: Abeba Aregawi får ta emot silver från OS-finalen i London 2012.Detta sedan ryskan Tatjana Tomasjova valt att inte överklaga den dopningsdom och tioåriga avstängning som slogs fast av idrottens skiljedomstol Cas i september i år.Abeba Aregawi tävlade för Etiopien i OS 2012 och började representera Sverige senare samma år.Hon fick så sent som under OS i Paris ta emot en bronsmedalj från Londonspelen – nu uppgraderas den till ett silver.Finalresultaten från 1 500-metersloppet i London har ändrats flera gånger på grund av dopningsavstängningar. Både vinnaren och tvåan, turkiskorna Asli Cakir Alptekin och Gamze Bulut, har tidigare stängts av.Aregawi slutade där och då femma i OS-finalen – drygt tolv år senare är hon silvermedaljör.",Sport
1,Svenskmöte i tourfinalen i pingis: ”Tråkigt”,"Linz, Frankfurt och snart även Fukuoka.Svenska pingisstjärnorna fortsätter att ställas mot varandra.– Vi båda tycker nog det är tråkigt, säger Truls Möregårdh inför mötet med Anton Källberg på världstourfinalen i Japan.I EM-kvartsfinalen vann Möregårdh och sedan fick Källberg revansch i semifinalen av WTT Champions-turneringen.Nu väntar ytterligare ett hett möte.I världstourfinalen i Japan blir det svenskmatch direkt.– Jag satt där och såg hur liten chans det var för brickan att dras. Det var svårt att hålla masken, vi är två svenskar med och möter varandra direkt, säger Möregårdh till SVT.– Det är tråkigt, men det är bara att gilla läget.22-åringen, som lämnade Paris-OS med två silvermedaljer, säger att han vägrar tänka på senaste mötet, som då slutade med förlust.– Jag tar med mig att jag slog honom i kvarten på EM i stället, säger han.För den som vinner svenskmötet väntar ytterligare en tuff match: världsettan Wang Chuqin, Kina, eller Patrick Franziska, Tyskland.Världstourfinalen inleds på onsdag och håller på till söndag.",Sport
1,Anna Beck avslutar elitkarriären – blir förbundskapten,"Paracyklisten Anna Beck avslutar karriären på topp, med VM-guldet i tempo.– Jag känner mig färdig, säger hon i ett pressmeddelande.Nu blir hon förbundskapten. En sak hon vill arbeta med i sin nya roll är de ekonomiska förutsättningarna.”Varför gör jag det här? Nu är jag klar. Nu vill jag bara vila. Jag vill bli ledare!”Anna Becks första reaktion till DN efter att hon bärgat ett brons i tempo i Paralympics i början på september.Någon vila blev det inte utan bara tre veckor efter loppen i Paris körde hon VM i Zürich, och tog ett överlägset tempoguld – hennes fjärde.Under karriären tog hon även två silver (i tempo- och linjelopp) i Paralympics, tre VM-guld i linjelopp samt ytterligare medaljer.VM-loppet i Schweiz blev hennes sista framträdande internationellt.– Nu när jag har kommit i gång lite med förbundskaptensjobbet känns det redan så rätt i hela kroppen … ett tecken att jag har tagit rätt beslut i att sluta, säger Anna Beck i ett pressmeddelande från Svenska cykelförbundet.Hon känner att hon uppnått allt som går i sin klass, men att det också är en ekonomisk fråga att hålla sig på högsta nivå. Hon har själv upplevt hur fort utvecklingen inom paracyklingen går, hur världsrekord slaktas och vad som krävs av idrottare för att Sverige ska kunna vara med på en hög nivå i framtiden.– Vi har inte samma ekonomiska förutsättningar som våra närmaste konkurrenter. Jag får vara aktiv och jobba för en förändring där i min nya roll.Anna Beck tar över som sportslig ansvarig förbundskapten efter Michael Lindgren, som fortsätter i en administrativ roll. Att rekrytera nya cyklister till paracykellandslaget blir en av huvuduppgifterna. Efter att även Henrik Marvig slutat är det bara tandemparet Louise Jannering och Catrin Nilsson som är kvar från årets landslag.– Vi har en utmaning i rekryteringen, även om vi har fått en del förfrågningar, säger den nya förbundskaptenen och betonar vikten av att paracykeln syns, så att den kan växa både på bredden och på höjden.Om sin egen karriär säger hon:– Jag är ju stolt och nöjd och att det arbetet som jag har lagt ner har gett resultat.",Sport
1,Fjärde VM-guldet i tempo för Anna Beck,"Regerande mästaren Anna Beck försvarade sitt guld i tempoloppet vid cykel-VM i Schweiz. Paracyklisten rullade in över målgången i centrala Zürich i överlägsen stil.– Kroppen kändes så bra i dag, säger hon till DN.För 20 dagar sedan rann tårarna, av glädje och med tankarna på sin cancersjuke bror, när Anna Beck lyckades ta brons i tempoloppet i Paralympics. Hon hade varit obesegrad i disciplinen under två år i världscupen och vann VM i fjol. Men i Paralympics slogs klasserna C1, C2 och Becks klass C3 ihop. Klockan för C1- och C2-cyklisterna (med större funktionsnedsättning) gick långsammare och det blev en kamp för att ens ta en medalj. Hon lyckades med tre tiondelars marginal.I tisdagens VM-lopp tävlade Anna Beck enbart mot cyklister i sin egen klass och då var hon, likt tidigare, bäst av alla. Redan halvvägs hade svenskan en ledning på en minut och 23 sekunder.– Mentalt och fysiskt kan det vara en utmaning att bara ligga och nöta, men det är en av mina styrkor att jag kan få upp farten och hålla den över lång tid.När hon rullade över mållinjen efter 18,9 kilometers cykling hade hon passerat flera av konkurrenterna.– Det var inte bara att jag segade mig förbi utan jag hade mycket högre fart. Det är en annan av mina fördelar, att jag är väldigt aerodynamisk i min sittställning. Jag vinner mycket tid även om jag inte trycker så mycket mer.Avståndet till tvåan Jamie Whitmore, USA, blev till slut två minuter och 41 sekunder.Är det din största segermarginal?– Absolut! Sedan ska jag väl tillägga att flera av dem som var i Paris har valt att åka hem (som japanskan Keiko Sugiura, som vann linjeloppet), men jag tänker att det nog hade kvittat om de varit med i dag. Jag var i så bra slag så känns som om jag hade vunnit oavsett motstånd.Anna Beck riktar ett tack till tränaren Mattias Reck för att de lyckats toppa formen exakt rätt.Hur ska du fira?– Jag firar nog mest inombords. Jag ska så klart fira, med familjen och alla ledare, alla som varit med på resan, men just nu är det bara en så skön känsla i kroppen.Anna Beck har på grund av familjeskäl valt att inte ställa upp i lördagens linjelopp.",Sport
1,Två paralympier försvunna i Paris,"Först försvann en paralympier från Rwanda. Nu utreder fransk polis även försvinnandet av två deltagare i Paralympics från Kongo-Kinshasa.Kulstötaren Mireille Nganga och sprintern Emmanuel Grace Mouambako var båda fanbärare under invigningen av spelen i Paris.De försvann den 5 september tillsammans med en tredje person, tillsammans med sina väskor. Deras pass var dock kvar hos den kongolesiska delegationen.I inledningen av Paralympics försvann en spelare från Rwandas sittande volleybollag.",Sport
1,Sverige krossade Azerbajdzjan: ”Svensk fotboll har aldrig varit bättre”,"Sverige avslutade Nations League-hösten med att köra över Azerbajdzjan med 6–0.– Jag har hört att svensk fotboll är den värsta den någonsin har varit. Jag tycker helt tvärtom, säger Dejan Kulusevski.Läktaren var bara sparsamt strösslad med människor, det enda ljudet som hördes var ett svagt sorl, taket var stängt och fick arenan i Solna att kännas lite som en överdimensionerad gympasal.Var det alltså en tävlingslandskamp som skulle spelas här?Ja, matchen kan ha gett Sverige en eventuell extra väg till VM 2026 om laget inte skulle bli etta eller tvåa i en kvalgrupp som vi ännu inte vet hur den ser ut. Målet var att bli en av de bästa gruppettorna i Nations Leagues C-division, men om tisdagskvällens match spelar roll får vi veta först om ett år. Och om Sverige går om Rumänien får vi veta först när Uefa tagit beslut om den avbrutna matchen mot Kosovo i fredags.Om en eventuell överklagan ifall beslutet inte skulle Sveriges väg säger förbundskapten Jon Dahl Tomasson:– Jag är säker på att förbundet kommer att visa framfötterna precis som mina spelare ikväll.Det var hur som helst viktigt att boosta målskillnaden, och Jon Dahl Tomasson skickade ut en offensiv laguppställning. De tre storstjärnorna Dejan Kulusevski, Viktor Gyökeres och Alexander Isak sparades inte, och med ordinarie mittbackarna Isak Hien och Viktor Nilsson Lindelöf borta – en avstängd och en skadad – fanns bara en reguljär mittback på plan, Carl Starfelt.Försvaret ställdes inte på några större prov.Det gick att höra när spelarna skrek till varandra på den tysta arenan, en kontrast till lördagens välbesökta segermatch mot Slovakien. Publiksiffran var 10 127.När de få rester av landslagsklacken som var på plats började sjunga ”In med bollen i mål” fick Dejan Kuluseviski chansen att fånga in en retur och göra ledningsmålet. Det hade gått tio minuter.Tottenhamspelaren var lyrisk över Sveriges spel har när han mötte pressen efter matchen.– Att vara lagkapten i det här laget är helt fantastiskt, sade han.Han ville säga emot folk som tycker svensk fotboll är dålig.– Jag tror aldrig att den har varit bättre än den är nu.Att Sveriges offensiva trio där han själv ingår skulle vara världens bästa motsätter han sig inte.– Det är otroligt kul att höra. Det har inte varit så i Sverige på ett tag, och vi är ändå ett ganska litet land. Inget riktigt fotbollsland på det sättet. Att ha fått fram tre unga killar som känner varandra, som har spelat med varandra hela livet, det är otroligt bra gjort av alla inblandade, alla klubbar, alla tränare, alla som har fostrat oss.Men det aber som vilar över laget är att Sverige har spelat i C-divisionen. Vad händer mot bättre motstånd?– Jag tycker det är lättare att möta de bättre lagen, i och med att de försöker spela fotboll. De maskar inte, det är mer fotboll mot de bästa. Och det älskar jag, för då möter man varandra på samma villkor, säger Dejan Kulusevski.– Det ska bli kul. Visst, de har mer kvalitet och vi spelar ju man-man, så det kommer bli viktigare för individen att klara sin duell. Men som sagt, vi är inte rädda för att spela man-man också där framme. Det är ingen fara för oss.Viktor Gyökeres hade flera lägen innan han till slut satte 2–0 i den 26:e minuten.När Sverige tio minuter senare hade bollen på egen planhalva i några sekunder började Jon Dahl Tomasson vifta med armen i riktning mot motståndarmålet. Bollen skickades upp och snart hade Sportinganfallaren gjort sitt andra mål för kvällen.På stopptid i första halvlek forsade Alexander Isak fram på kanten tog sig och ända fram till att slå bollen i mål, men det dömdes bort som offside efter VAR-koll. På tv-bilderna såg det ut som att linjen dragits vid fel passning.– Man brinner ju lite, sade anfallaren efter matchen.Att dra linjen fel är ”alldeles för dåligt”, säger 25-åringen.– VAR-domarna stod i spelargången i paus. Vi ifrågasatte dom lite, men de var övertygade om att de hade gjort rätt beslut.Han fick en chans till på straff bara några minuter efter paus, men skottet räddades av Rza Jafarov i Azerbajdzjans mål.Alexander Isak medger att det känns att inte ha gjort mål själv.– Det är klart det är surt, men vi vinner med 6-0, ingen av de här grejorna påverkade resultatet. Hade det varit så fallet så hade det förmodligen varit en ännu större grej.Innan timmen var spelad tråcklade sig Sverige igenom framför mål och Dejan Kulusevski satte sitt andra mål i matchen. Bara 67 sekunder senare gjorde Viktor Gyökeres 5–0 och fullbordade ett hattrick. En stund senare gjorde han sitt fjärde mål.",Sport
1,Gravplundrare avslöjade sig själva – tog selfie med antika fynd,"Två italienska gravplundrare togs på bar gärning när de försökte sälja etruskiska fornfynd värda nästan 100 miljoner kronor. Polisen slog till sedan en av dem lagt ut en selfie tillsammans med bytet – och kallar brottslingarna ”klumpiga och amatörmässiga.”Italiens konstpolis genomförde nyligen en av sina enklare insatser när en lång rad föremål från en etruskisk begravningsplats beslagtogs.Två entreprenörer i Città della Pieve, 15 mil norr om Rom, hittade de 2200 år gamla artefakterna när de utförde grävarbete på sina ägor. Men i stället för att underrätta myndigheterna valde de att pröva lyckan på svarta marknaden.Det dröjde dock inte länge innan polisen fick nys om brottsligheten. När de misstänkta lade ut bilder på fynden för att locka köpare började myndigheten avlyssna deras telefoner och övervaka dem med drönare.Efter att en av dem publicerat ett foto på sig själv tillsammans med de historiska föremålen valde polisen att agera. Duon greps och riskerar nu uppemot tio års fängelse.Åklagaren Raffaele Cantone konstaterar att det inte handlar om några särskilt erfarna gravplundrare. ”Klumpigt” och ”amatörmässigt” beskriver han deras försök att sälja föremålen, enligt Reuters.Bland fynden, som alla är intakta, finns åtta urnor, två sarkofager, en parfymbehållare och flera bronsspeglar. Urnorna är alla i vit travertin, en sorts kalksten, och utsmyckade med fresker. Enligt nyhetsbyrån Ansa innehåller behållaren fortfarande spår av parfym. I en av kistorna fanns ett fullt bevarat skelett från en kvinna som var i 40-årsåldern när hon dog.Beslagen beskrivs av experter som bland de viktigaste som gjorts av etruskiska artefakter. Det är inte första gången som arkeologiska fynd görs kring Città della Pieve. 2015 upptäcktes ytterligare en etruskisk grav i området. Orten ligger dessutom inte långt ifrån San Casciano dei Bagni där lämningarna från en antik badanläggning hittades för två år sedan.",Utrikes
1,Kvinna gick runt i underkläderna i Iran – åtalas inte,"Den kvinna som gick runt i underkläderna på ett universitetsområde i Teheran kommer inte att åtalas, uppger iranska myndigheter.Den internationellt uppmärksammade händelsen utspelade sig vid Islamiska Azad-universitetet i Teheran i början av november. Omständigheterna är oklara, men filmklipp visar hur kvinnan går omkring i bara trosor och bh på campusområdet.Enligt studentorganisationen Amir Kabirs blev kvinnan överfallen av säkerhetsstyrkor på grund av att hon inte bar huvudduk. Vakterna ska i samband med det ha slitit sönder hennes kläder, uppger organisationen på sociala medier.Nyhetsbyrån Fars rapporterar med hänvisning till två ögonvittnen att kvinnan tog av sig kläderna på egen hand efter att två vakter ”pratat lugnt” med henne och varnat henne för att inte följa klädkoden.Iranska myndigheter gjorde bedömningen att kvinnan var sjuk och förde henne till en psykiatrisk mottagning, uppger en talesperson som citeras av BBC.– Med tanke på att hon fördes till sjukhus och att hon var sjuk så överlämnades hon till sin familj. Inga juridiska åtgärder kommer att vidtas mot henne, säger talespersonen Asghar Jahangir.Det är inte första gången som iranska myndigheter stämplar en kvinna som protesterar mot klädkoden som psykiskt sjuk, skriver BBC. En annan kvinna, Azam Jangravi, som flydde från Iran till Kanada 2018 berättar att hennes familj utsattes för påtryckningar för att säga att hon hade en psykisk sjukdom.– Min familj gjorde inte det, men många andra pressade familjer gör det, säger Jangravi till BBC.Gripandet av kvinnan har väckt reaktioner världen över. Bland annat människorättsorganisationen Amnesty har fördömt agerandet.",Utrikes
1,DN/Ipsos: Oppositionen har övertaget i halvtid,"Halvvägs in i mandatperioden har oppositionspartierna ett tydligt övertag över regeringspartierna. Men avståndet har krympt det senaste året, visar en mätning från DN/Ipsos. Väljarbarometern visar också att skillnaderna mellan hur män och kvinnor skulle rösta fortfarande är stora.När det återstår knappt två år till nästa riksdagsval samlar de fyra oppositionspartierna S, C, V och MP tillsammans ett stöd på cirka 52 procent enligt den senaste väljarbarometern från DN/ Ipsos. Samtidigt får Tidöpartierna tillsammans cirka 47 procents väljarstöd.Oppositionens övertag har hållit i sig under större delen av de drygt två år som gått sedan förra valet. Inte någon gång sedan oktober 2022 har partierna i regeringsunderlaget haft majoritet i väljaropinionen. Gapet var som störst i maj 2023 när det skiljde hela 11 procentenheter mellan blocken, men det har nu krympt till knappt 6 procentenheter. Det är en tydlig scenförändring. Regeringen fick en tuff start med kritik mot uteblivet elprisstöd, höga bränslepriser och uteblivna skattesänkningar. Det har delvis sjunkit undan nu, säger Nicklas Källebring, opinionsanalytiker på Ipsos.Samtidigt är det allt färre som är missnöjda med regeringens arbete. 41 procent av de tillfrågade anser att regeringen gör ett dåligt jobb, jämfört med 47 procent i oktober.– Missnöjet med regeringen är mindre än vad det har varit under hela mandatperioden. Det är en förklaring till att siffrorna mellan blocken krymper, säger Nicklas Källebring.Väljarbarometern visar också att skillnaderna mellan hur män och kvinnor skulle rösta fortfarande är stora. Om bara kvinnorna fick rösta skulle S, V, C och MP sammanlagt få 64 procent av rösterna, jämfört med Tidöpartiernas 37 procent. På motsvarande sätt skulle ställningen bli 56-43 i Tidöpartiernas favör om enbart männen fick bestämma.Moderaterna förlorade en hel del kvinnliga väljare i senaste valet och har i sin valanalys slagit fast att det är prioriterat att vinna tillbaka kvinnorna. Hittills har det inte gått så bra. Enligt DN/Ipsos skulle bara 16 procent av kvinnorna lägga sin röst på M om det vore val i dag. Direkt efter valet var det 17 procent av kvinnorna som föredrog M.På motsvarande sätt befäster Socialdemokraterna sin position bland kvinnliga väljare. Om kvinnorna fick bestämma skulle S få 40 procent av rösterna. Om bara männen fick bestämma skulle S få 28 procent.– Socialdemokraterna hade ett starkare stöd bland kvinnor än bland män redan under Stefan Löfvens tid men könsgapet har växt ytterligare sedan Magdalena Andersson tog över som partiledare, säger Nicklas Källebring.Jämfört med den förra mätningen i oktober är förändringarna små för de enskilda partierna. Sverigedemokraterna återhämtar sig något och får 21 procents väljarstöd, en uppgång med 2 procentenheter sedan oktober. Det innebär att SD är näst största parti, strax före Moderaterna som får 19 procent.– SD är återigen något större än M men det varierar från månad till månad, säger NicklasKällebring.Socialdemokraterna är fortsatt klart största parti med 34 procents väljarstöd, en uppgång med 1 procentenhet sedan oktober men fortfarande lägre än toppnoteringarna på 37 procent för drygt ett år sedan.Både Liberalerna och Kristdemokraterna har det fortsatt tufft och ligger nära riksdagsspärren.– Som läget ser ut nu kommer både L och KD att behöva stödröster för att klara spärren, säger Nicklas Källebring.Både Centerpartiet och Vänsterpartiet ligger stilla i opinionen medan Miljöpartiet backar 1 procentenhet.",Politik
1,Falska Swish-appar sprids – så undviker du att bli lurad,"Det ser ut som en riktig överföring – men inga pengar skickas. Falska Swish-appar används för att luras och i flera fall är det restauranger som gått miste om betalningen.– Grundregeln är att du aldrig kan lita på någonting som kunden visar på sin skärm, säger It-säkerhetsexperten Karl Emil Nikka.Den senaste veckan har polisen i Varberg fått in flera anmälningar om att falska Swish-appar använts vid betalningar, skriver Hallands Nyheter. Framförallt är det restauranger som drabbats och enligt anmälningarna har de falska betalningarna genomförts av ungdomar.– Det är tillräckligt för att veta att det är en ny trend. Och i de här fallen pratar vi om tusenlappar varje gång. Vi kan anta att fler har blivit lurade på mindre belopp, säger kommunpolisen Ghadi Ghazale till tidningen.Falska Swish-betalningar är inget nytt, men enligt polisen är de nya apparna mer utvecklade och svårare att avslöja.It-säkerhetsexperten Karl Emil Nikka menar att det inte rör sig om vanliga appar som distribueras via officiella appbutikerna som Appstore och Google Play.– Det behöver inte ens vara appar i dess traditionella mening. Det som krävs är att någon gör en webbplats som ser ut och beter sig som om det vore en app. Det går att klona så att man inte ser någon skillnad på den och riktiga Swish-appen, säger han.Karl Emil Nikka är it-säkerhetsexpert och grundare av företaget Nikka Systems.Näringslivsorganisationen Svensk Handel, som varnade för bedrägerimetoden senast i juli, beskriver apparna som falska Swish-botar som laddas ner via olika chattforum.Botarna ser ut och beter sig precis som riktiga Swish. Man fyller själv i summa och mottagare för att generera en falsk betalning utan att några pengar är inblandade. Bekräftelsen som visas upp för en handlare ser riktigt ut, och det går till och med att ”blippa” på skärmen och få fram fyrverkerier.För att inte bli lurad behöver man därför vara uppmärksam.– Grundregeln är att du aldrig kan lita på någonting som kunden visar på sin skärm. Det spelar ingen roll om du svajpar upp och ner på kundens skärm för det går inte att lita på, säger Karl Emil Nikka.Privatpersoner kan kontrollera om en betalning gått igenom direkt i sin mobiltelefon.Småföretagare och organisationer rekommenderas att ladda ner appen Swish Företag för att kunna hålla koll på alla köp i realtid. Större företag, till exempel matbutiker, som använder Swish kan integrera det i sina kassasystem.– Till skillnad från banktransaktioner som tar någon dag att komma in är Swish-överföringar direkta. Om du bara laddar ner appen Swish Företag och kopplar den till ditt företagskonto kan du direkt se när pengarna kommer in, och då ge kvitto till den som har betalat. Det är det enda sättet som du kan avslöja bedrägerier, säger Karl Emil Nikka.",Teknologi
1,Unga använder falska e-legitimationer – svåra att upptäcka,"Unga använder falska e-legitimationer för att köpa snus och alkohol. Fenomenet är utbrett över hela landet – och butiksägare har svårt att skilja fejkade legg från äkta.Användningen av digitala id-kort har vuxit på kort tid och man behöver inte längre ta med sig sin fysiska legitimation för att hämta ut paket eller köpa receptbelagda mediciner.En av de mest använda är Freja eID som enkelt aktiveras i en app med hjälp av pass eller nationellt id. Den kan användas för att logga in på hundratals e-tjänster, som 1177 och Kronofogden.Tjänsten används av närmare en miljon svenskar. Lagligt. Hur många falska som är i omlopp är däremot okänt. Falska kopior av id-handlingen går nämligen att köpa på öppna internetforum och används av unga för att köpa snus och alkohol.– Det är svårt att veta i vilken omfattning det sker, säger Nikolaos Kalcidis, kommunpolis i Kalmar.Fenomenet är inte nytt. Polisen har varnat för förfalskade e-legitimationer i åtminstone ett års tid, men problemet verkar inte vara på väg att försvinna. Snarare tvärtom. I Kalmar har man därför nyligen gått ut och informerat ordningsvakter om fejkleggen som cirkulerar, något som P4 Kalmar tidigare rapporterat om.– De största riskerna vi ser är framför allt att det kan användas just bland ungdomar som inte har åldern inne. Men genom att visa upp det falska legget kan de köpa tobak och alkohol eller komma in på krogen, säger Nikolaos Kalcidis.Han känner inte till att Kalmarpolisen fått in några anmälningar om falska digitala id-kort, men medger att mörkertalet kan vara stort eftersom de är svåra att upptäcka.När Dagens ETC granskade metoden kunde varken kioskägare eller krögare avgöra vilket som var riktigt. Likt de falska Swish-apparna som polisen varnat för finns alla kontrollfunktioner för att avgöra äktheten på plats även här.– En butiksägare som ser ett e-id som är betrott, och inte är medveten om att det är en falsk kopia tänker ju att det är okej. Om man råkat sälja alkohol eller tobak till någon minderårig och kommer på det i efterhand kanske man inte anmäler sig själv, det ligger i självbevarelsedriften, säger Kalcidis.Falska e-legitimationer är olagliga att både använda och producera. Det handlar om urkundsförfalskning som har ett maxstraff på fängelse i två år. Är brottet grovt kan man dömas till lägst sex månaders fängelse – och högst fyra år. Bank iderbjuder samma typ av digitala id-kort som Freja. I samband med att tjänsten lanserades varnade cybersäkerhetsexperter för att dessa också var enkla att kopiera.– Vi är väl medvetna om det här och har sett att det förekommer förfalskningar. Det är en utmaning med alla saker som kan förfalskas. Vi har ett konstant nära samarbete med brottsförebyggande myndigheter för att motverka dessa bedrägerier, säger Charlotte Pataky, pressansvarig hos BankID.Enligt Pataky är lösningen för butiker och krogar att kontrollera id-kortens äkthet genom att skanna dem med BankID-appen. Det här går också att göra i Frejas app.– Digitala id-handlingar är framtiden. Den stora utmaningen är att sprida kunskap om hur man gör säkra id-kontroller, säger Pataky.",Kriminalitet
1,Hon startade ryktet om haitier: ”Ångrar mig”,"Rädsla och ilska växer i Springfield efter Donald Trumps påståenden att haitiska migranter äter sina grannars husdjur. Två dagar i rad riktades bombhot mot staden och den haitiska befolkningen oroar sig för sin egen säkerhet.Nu ångrar sig kvinnan som var den första att sprida uppgifterna på Facebook.Den lilla Ohiostaden Springfield hamnade i veckan i världens blickfång efter att Trump i debatten mot Kamala Harris spred vidare osanna uppgifter om haitiska migranter i staden. Detta för att underbygga sin återkommande tes: USA invaderas av utländska kriminella.Moderatorerna tillrättavisade Trump direkt i debatten, men han stod fast vid sina påståenden och hävdade att han sett personer på tv berätta hur deras hundar blivit uppätna. Men det finns inga bevis som styrker uppgifterna.Newsguard, som rapporterar om falska nyheter på nätet, har spårat ryktets ursprung. Fram träder två huvudpersoner.Kimberly Newton berättade för sin granne Erika Lee att hon hört att en bekant kände en person vars katt attackerats av en haitisk migrant i området. Hon erkänner nu att hon inte har några bevis för det.– Jag vet inte om jag är den mest trovärdiga källan eftersom jag faktiskt inte känner personen vars katt försvann, säger Kimberly Newton till Newsguard.Därefter skrev Erika Lee på Facebook.”Varning till alla om våra älskade husdjur och de omkring oss! Min granne informerade mig om att hennes dotters vän hade förlorat sin katt… En dag kom hon hem från jobbet och så fort hon klev ur bilen tittade hon mot sin grannes hus, där haitier bor, och såg sin katt hänga från en gren, som om de slaktade ett rådjur, och de skar upp den för att äta.”Nu ångrar hon sig och ”känner med haitierna”, rapporterar NBC News.– Det bara exploderade till något som inte var min intention, säger Erika Lee till kanalen och lägger till att hon inte är rasist.Inlägget plockades först upp i en privat Facebookgrupp för Springfields invånare för några veckor sedan. Därefter spreds det av flera konservativa influerare i sociala medier, bland annat Donald Trumps vicepresidentkandidat JD Vance.Uppgifterna fick global spridning när Trump tog upp det i debatten mot Kamala Harris.– Jag trodde aldrig att någonting av det här skulle nå presidentnivå, säger Erika Lee till Newsguard.Ryktena har rört upp känslor bland stadens 58 000 invånare. Två dagar i rad evakuerades skolor och myndighetsbyggnader efter bombhot. På torsdagen stängdes stadshuset efter ett bombhot som enligt borgmästaren framfördes med ett ”hatfullt språk mot migranter och haitier i vårt samhälle”, rapporterar Washington Post. Inga bomber har hittats.Stadens haitier är oroliga över sin egen säkerhet, rapporterar Reuters. En man berättar att han mottagit hotfulla telefonsamtal och säger att hans vän funderar på att flytta.Lokala myndigheter har dementerat uppgifterna och sagt att de skadar staden.– Vi behöver hjälp, inte hat, säger borgmästaren Rob Rue till NBC News.President Joe Biden gick under fredagen ut och krävde att ryktesspridningen upphör.Samtidigt fortsatte Donald Trump att gå till angrepp mot staden på nytt, rapporterar Washington Post. Han avfärdade rädslan bland haitier och påstod att de förstör staden. Om han vinner presidentvalet lovade han att genomföra en massdeportation i Springfield.– Vi ska få ut dessa människor, sade han.På lördagen sade Trump att han kanske kommer att besöka staden framöver.",Utrikes
1,Isobel Hadley-Kamptz: Ministern gick rakt i trollfällan – spred ryssbetald desinformation,"Ministern för civilt försvar Carl-Oskar Bohlin vill att vi ska vara vaksamma mot falska narrativ och politisk påverkan. Det är pikant att han spritt detta budskap genom att hänvisa till en Rysslandsbetald desinformatör.Detta är en text publicerad på Dagens Nyheters ledarsidor. Ledarredaktionens politiska hållning är oberoende liberal.Texten har tillfogats en rättelse.Förra hösten delade ministern för civilt försvar Carl-Oskar Bohlin (M) en tweet av den ökända högerextrema influeraren och Trump-supportern Lauren Southern. Den delade tweeten handlade om AI-genererad video och ministern hakade okritiskt på för att varna för spridning av falska nyheter och för hur AI underlättar påverkansoperationer.Efter mothugg från sina följare lade Bohlin till att han inte menat att ge uppmärksamhet åt Southern, som han betecknade som ”mycket kontroversiell”. Ändå var det en smula anmärkningsvärt att han inte själv spontant hade ryggat inför att hänvisa till just hennes innehåll i sin strävan efter att sprida värdet av källkritik.I sak hade förstås Carl-Oskar Bohlin rätt: vi bör vara mer vaksamma i det pågående informationskriget.Det har inte blivit mindre pikant nu. Amerikanska myndigheter har nämligen avslöjat att det bolag som Southern och en grupp andra influerare på ytterhögerkanten arbetat åt har finansierats av Kreml, med det uttalade syftet att sprida desinformation som gynnar Ryssland. Två utpekade personer från mediebolaget RT, som ägs av ryska staten, har kontinuerligt givit bolaget i uppdrag att inför sin mångmiljonpublik driva specifika frågor och narrativ.Det handlar om i sammanhanget vanliga teman, som att elda på hat mot invandrare, förfäkta antitransbudskap och ifrågasätta stödet för Ukraina, men också sådant som att marknadsföra den intervju som högerdebattören Tucker Carlson i februari gjorde med Vladimir Putin. Den kanske mest bisarra detaljen i förundersökningsdokumentet är kanske att till och med RT-uppdragsgivarna tvekade inför att sprida Carlsons storögda hyllningar till ryska mataffärer, han bredde liksom på för mycket.Man vet inte om Southern och de andra kände till varifrån deras löner betalades. De som ägde bolaget ska ha påstått att pengarna kom från en namngiven påhittad finansiär, som dock helt saknade avtryck på internet för den som tog sig tid att googla. Sådant bryr man sig kanske inte om när man erbjuds flott ersättning för att som Tim Pool, en annan av de aktuella influerarna, göra filmer om hur Ukraina är det största hotet mot USA och mot världen.I sak hade förstås Carl-Oskar Bohlin rätt, då för ett år sedan: vi bör vara mer vaksamma i det pågående informationskriget. Det får vara ett varnande exempel för oss alla att han valde att göra det genom att sprida en Rysslandsbetald desinformatör.",Media
1,Isobel Hadley-Kamptz: De allra flesta män är som Tim Walz,"Debatten, inte minst på internet, kan lätt ge intrycket att män främst drivs av ilska, egennytta och förbittring. Tim Walz visar en annan sorts maskulinitet.Detta är en text publicerad på Dagens Nyheters ledarsidor. Ledarredaktionens politiska hållning är oberoende liberal.Om man följer nyheter och debatt i vilket västland som helst är det lätt att få en negativ uppfattning om det manliga släktet. Också utöver kriminalrapportering, där unga män är extremt överrepresenterade som gärningspersoner, möter man i offentligheten strida strömmar av det som kan kallas toxisk maskulinitet. Det handlar om kändisar, med och utan uttalade metoo-anklagelser, om giriga kapitalister, om analyser av alla förbittrade män som lagt grunden till den högerradikala våg som sveper över oss. På sociala medier utgör arga, gränslösa män nära nog en majoritet, eller uppfattas åtminstone göra det med alla trollkonton.Allra tydligast är det här i USA. Där bygger numera hela det republikanska partiets idé på att elda under de här männens rädsla och förbittring över att världen inte längre ser ut som på 50-talet. Royce White, som nyligen vann Republikanernas primärval till senaten i Minnesota, sammanfattade en del av bitterheten när han förklarade att kvinnor blivit ”för uppkäftiga”. I konkret politik leder känslorna till sådant som försök att förbjuda fria skilsmässor, förbud mot böcker om rasism och hbtq i skolor och förstås förbud mot aborter.Hur osäker måste man inte vara i sin manlighet om man får panik över tamponger?För knappt två veckor sedan dök en helt annan typ av man upp på den stora politiska scenen. Då utsåg Kamala Harris Minnesota-guvernörer Tim Walz till sin vicepresidentskandidat, och krocken kunde inte ha blivit större. Walz är gammal lärare och tränare för skollaget i amerikansk fotboll och gick med i hemvärnet direkt efter high school. Han är militärveteran och en entusiastisk jägare och bär påfallande ofta keps och kamouflagemönster. Han är kort sagt helylleamerikan på ett utpräglat maskulint sätt. Hans maskulinitet är dock ljusår från den som vi vant oss vid i det offentliga.Kontrasten illustrerades omedelbart, när Trumps nätkrigare försökte dra igång en kampanj mot Walz utifrån det faktum att han som guvernör sett till att Minnesotas skolor delar ut gratis mensskydd till eleverna. ”Tampong-Tim” var öknamnet de valde. Det var förstås genuint konstigt, och inte så lite sorgligt. Hur osäker måste man inte vara i sin manlighet om man får panik över tamponger?Debatten, inte minst på internet, har fått många att tro att den där ständigt bubblande ilskan är det normala tillståndet.Walz framstår som trygg, glad och empatisk och nätet svämmar redan över av memes kring hans optimala pappighet. Han är en sån som hjälper dig att laga bilen och självklart lånar ut sin häcksax till grannarna. Han älskar ett bra extrapris och skulle ge dig en biljett till Bruce Springsteen som han fått över.Oavsett sakfrågor får man knappast den känslan från dagens republikaner. På ett kampanjevent i veckan fick Republikanernas vicepresidentkandidat J D Vance frågan om vad som gör honom riktigt glad. Med ett stelt leende svarade han att han skrattar åt många saker, inklusive falska frågor från media. Sedan fortsatte han prata om hur arg han är på Kamala Harris.Debatten, inte minst på internet, har fått många att tro att den där ständigt bubblande ilskan är det normala tillståndet. Tim Walz påminner om att de allra flesta män faktiskt inte är sådana.",Jämställdhet
1,Frisläppt fånge: Trodde att jag skulle dö i Putins fängelse,"Den ryska oppositionspolitikern Vladimir Kara-Murza – som öppet har fördömt Rysslands krig i Ukraina – var ett av de mest framstående namnen på listan över ryska fångar som ingick i förra veckans historiska fångutväxling.När fängelsevakterna stormade in i hans isoleringscell för att hämta honom trodde han att han skulle föras till sin egen avrättning, säger han till BBC.elaNär han träffar BBC för en av sina första intervjuer sedan fångutväxlingen är han fortfarande skakad efter den abrupta övergången från det ryska högsäkerhetsfängelset i Sibirien till ett nytt liv i exil. De senaste elva månaderna har han tillbringat i en isoleringscell. Där tvingades han gå upp klockan 05 varje morgon för att bädda sängen. Penna och papper fick han bara ha under en timme varje dag.Under de över två åren som han satt fängslad fick han bara prata med sina barn vid två tillfällen.När ryktet började spridas om en potentiell fångutväxling var fångarna ovetandes. När flera fängelsevakter plötsligt stormade in i Kara-Murzas cell i sibiriska Omsk trodde han först att de skulle leda ut honom för att skjuta honom.– Jag trodde att de skulle avrätta mig, säger han till BBC.Kara-Murza förflyttades då i stället till det ökända FSB-fängelset Lefortovo i Moskva. Efter fem dagar där fördes han till en buss där det satt flera andra politiska fångar som ingick i utväxlingen. Först då ropade en av fångvaktarna ut i en mikrofon att de var en del i ett fångutbyte.Kremlkritikern har tidigare överlevt två förgiftningsförsök och lider sedan dess av en allvarlig nervskada. I september i fjol gav en fängelseläkare honom domen att han endast skulle överleva i runt ett år om han stannade kvar i fängelset.– Jag var nästan säker på att jag skulle dö i Putins fängelse, säger han.Kara-Murza, som även är brittisk medborgare, dömdes i april i fjol till det då hittills högsta straffet, 25 år, som har getts för en politisk dom i Ryssland. Han fälldes på tre punkter, bland annat för att ha spridit ”falska nyheter” om den ryska armén och för högförräderi. Han har tidigare öppet fördömt Rysslands krig i Ukraina och fortsätter att göra det nu.– Putin kan inte tillåtas att vinna kriget. Ukraina måste vinna och för att detta ska kunna ske måste stödet från västländer att öka, säger han till BBC",Utrikes
1,Putinkritiker försvunnen i rysk fångenskap,"Den ryske oppositionspolitikern Vladimir Kara-Murza, som sitter fängslad i Sibirien, har inte hörts av på en vecka. Sedan han förflyttades till ett sjukhus i början av juli har anhöriga inte fått ha någon kontakt med honom.la”Vi har inte hört någonting om Vladimir sedan han den 2 juli senast sågs av sin advokat”, skriver Kara-Murzas maka Evgenia på sociala medier.Enligt henne ska advokaten två dagar senare, den 4 juli, fått besked om att Vladimir Kara-Murza förflyttats till ett särskilt sjukhus för fångar. Därefter har det varit tyst.Rysk-brittiska Vladimir Kara-Murza, 42, dömdes i april förra året till 25 års fängelse, det hittills längsta straffet för en politisk dom i Ryssland. Han fälldes på tre punkter, bland annat för att ha spridit ”falska nyheter” om den ryska armén och för högförräderi.Kara-Murza är en uttalad Kremlkritiker. Det amerikanska utrikesdepartementet har beskrivit honom som ”ännu ett mål för den ryska regeringens eskalerande förtryckskampanj”.Redan när Kara-Murza fängslades förra året varnade hans anhängare för att straffet riskerar att kosta honom livet. Han har tidigare överlevt två förgiftningsförsök och lider i sviterna av det av en allvarlig nervskada, skriver BBC.Tidigare har han kunnat få behandling för sitt tillstånd men på straffkolonin i Omsk, där han hålls fången, finns det enligt myndigheterna ingen tillgänglig medicin.Tidigare i år dog oppositionspolitikern Aleksej Navalnyj under tiden han avtjänade ett fängelsestraff på straffkolonin IK-3 i Sibirien. Navalnyj dömdes 2021 för bland annat förskingring och extremism.",Utrikes
1,Maria Gunther: Så lätt kan verkligheten förvrängas på sociala medier,"På sociala medier förvränger en liten grupp användare den politiska verkligheten för många.Detta är en kommenterande text. Skribenten svarar för analys och ställningstaganden i texten.I dag är det val till EU-parlamentet, efter en valrörelse som i mycket har präglats av ”Kalla Faktas” avslöjande om hur Sverigedemokraternas kommunikationsavdelning använder anonyma konton i sociala medier.En del av debatten efteråt har handlat om ifall detta är ett hot mot demokratin.Hur sociala medier påverkar oss intresserar även forskare. På två decennier har plattformar som Facebook, Twitter/X och TikTok helt förändrat hur vi tar del av nyheter. Att stora delar av samhället snabbt kan utsättas för desinformation medan andra är helt omedvetna om att det händer, skapar stora utmaningar för demokratier. Det skriver en grupp forskare i tidskriften Science – i en av flera nya studier om hur människor sprider, och påverkas av, felaktig eller missvisande information på sociala medier.I vissa fall kan det, bokstavligt talat, handla om liv och död. Vilseledande inlägg om vaccin ledde till att många människor i bland annat USA avstod från att vaccinera sig mot covid-19, visar många studier.Det behöver inte handla om information som är direkt felaktig (och som därför kan vara lätt att känna igen, anmäla och rensa bort). Tvärtom. En studie i Science visar att nästan 55 miljoner Facebookanvändare klickade på en artikel med rubriken ”En 'frisk' doktor dog två veckor efter att ha fått vaccin mot covid-19; CDC (amerikanska smittskyddsmyndigheten) utreder varför”, publicerad i tidningen Chicago Tribune i april 2021.Rubriken är inte osann, men missvisande. Det finns inga belägg för att dödsfallet hade något med vaccinet att göra. Och den typen av budskap gör mest skada, enligt forskarna – påståenden som inte är falska men vilseledande eller tagna ur sitt sammanhang, och allra mest när de, som här, kommer från en i vanliga fall trovärdig källa. Utan sådana inlägg hade tre miljoner fler amerikaner vaccinerat sig mot covid-19, och många liv kunnat räddas, enligt forskarnas uppskattningar.Ofta verkar det bara vara en mycket liten del av användarna som står för den allra största delen av spridningen av desinformation. I en annan ny studie, även den i Science, kartlade forskarna beteendet hos 664 391 registrerade amerikanska väljare som var aktiva på Twitter under den förra amerikanska presidentvalskampanjen, från augusti till november 2020. Bland dem fanns en mycket liten grupp av 2 107 superdelare som stod för 80 procent av delningen av länkar till falska nyheter.Den lilla gruppen superdelare förvränger den politiska verkligheten för många.Superdelarna var i genomsnitt 58,2 år – 5 år äldre än genomsnittet bland användare som delade falska nyheter, och 17 år äldre än genomsnittsåldern i hela gruppen. En majoritet var vita kvinnor som registrerat att de röstar på republikanerna, och de bodde ofta i områden med låg utbildningsnivå men relativt höga löner. Och på Twitter ägnade de sig framför allt åt att dela andras inlägg vidare. Tre av fyra inlägg från en genomsnittlig superdelare var en delning av redan postade inlägg, att jämföra med ungefär ett av tre för genomsnittsanvändaren i den större gruppen.Men vad kan de sociala medieplattformarna själva göra? En studie i veckans nummer av tidskriften Nature visar att spridningen av desinformation och falska nyheter minskade när Twitter stängde av Donald Trump och 70 000 andra användares konton efter stormningen av USA:s kongress 6 januari 2021, även bland de användare som fanns kvar.Sedan dess har Elon Musk tagit över Twitter, döpt om det till X och dragit ner på faktakollen. Och plattformen har förlorat sin centrala roll för politiska diskussioner.Oavsett vad som händer med X kan vi vara säkra på att sociala medier fortsatt kommer att ha en viktig plats i samhället och i våra liv. Och att falsk och vilseledande information effektivt kan spridas där.",Media
1,TV4-reportern: ”Finns ingen respekt för vad som är sant eller falskt”,"Avslöjandet om att SD:s kommunikationsavdelning använder anonyma konton för att påverka opinionen har inte bara skakat om EU-valrörelsen.Hatstormen mot TV4:s reportrar har pågått i flera veckor. Mest upprörda är de över mängden felaktiga påståenden som sprids.– Det finns ingen respekt för vad som är sant eller falskt, säger Emil Hellerud.Den grävande reportern Emil Hellerud scrollar igenom X-flödet på sin mobiltelefon när vi möts på en restaurang ett stenkast från Riksdagen.Han läser högt:”Vilken jävla sopa du är.””Han behöver en örfil och ett uppvaknande!””Du är utan att överdriva Sveriges mest patetiska människa just nu, Emil.”Och det slutar inte.– Man kan inte gå in och läsa allt, då blir man tokig, säger han.Efterspelet har varit turbulent för Kalla faktas reportrar, Emil Hellerud och Daniel Andersson. I maj avslöjade de att anställda på Sverigedemokraternas kommunikationsavdelning använder ett stort antal anonyma konton för att angripa politiker och partier i och utanför Tidösamarbetet.Reportrarna hade inte förväntat sig det enorma genomslaget som följt programmen. Inte heller att livet efter publiceringen skulle präglas av hatstormar på sociala medier och tvinga fram säkerhetsåtgärder som begränsar vardagen.Emil Hellerud förklarar att det inte är ovanligt att en granskning som den här väcker starka, ibland hatiska, reaktioner i några dagar. Men den här gången har flödet varit ovanligt omfattande och pågått konstant i en månad.TV4 hade svårt att få experter att ställa upp i nyheter om granskningen. De sa att de vet vad som händer efteråt och att de inte orkar med det, berättar Emil Hellerud.– De använde själva ord som självcensur och då fattade man att, shit det här hatet har en effekt.Emil Hellerud kallar efterspelet ”ett väsen som lever sitt eget liv”. Då syftar han inte på näthatet, utan på de felaktiga påståendena om granskningen som har fått spinn i sociala medier.– Jag tycker att det är så absurt att vi har fångat saker på dold kamera som fortsätter att förnekas. Jag kan fortfarande inte förhålla mig till det, det är verkligen nytt. Det förändrar liksom hela den demokratiska spelplanen, om sanningen slutar spela roll, säger han.Kalla faktas wallraffande reporter Daniel Andersson är bortrest när DN når honom.– Jag försöker stänga av hjärnan lite och ”reboota” efter allt som har hänt, säger han.Daniel Andersson praktiserade på TV4 när han fick frågan om att under täckmantel och med dold kamera tillbringa flera månader innanför SD:s dörrar.– Jag är inte riktigt lika fri som jag var bara för en dryg månad sedan, och framför allt inte lika fri som jag var för mer än ett år sedan, säger han.Att wallraffa innebär att man arbetar under falsk identitet på någon plats eller i något område i journalistiskt syfte.Begreppet har fått sitt namn efter den tyske journalisten Günter Wallraffs metoder.Daniel Andersson blev journalist med viljan att lyfta fram andras röster, utan att själv ta plats. Det blev tvärtom. Nu blir han igenkänd på gatorna, vilket han på ett sätt tycker är viktigt för att visa vilka som står bakom granskningen.– Men på något sätt är min förhoppning att folks minne är relativt kort, att jag snart bara är en liten droppe i mediehavet.Innan Sverigedemokraternas partiledare Jimmie Åkesson reagerade på granskningen hade redaktionen pratat om möjliga scenarion. Men ingen hade förväntat sig uttalandet som sedan kom.”Det pågår just nu, veckor innan det viktiga EU-valet, en gigantisk inhemsk påverkansoperation från det samlade vänsteretablissemanget”, sa Jimmie Åkesson i ett ”tal till nationen” på Youtube.– De vill framställa oss som någon slags motståndare i debatten. Då blandar man ihop rollerna i vad som är vad. Medvetet eller omedvetet missförstår man vad journalistik är, säger Emil Hellerud.För några dagar sedan hängdes också Daniel Andersson ut i SD:s valfilm.– Jag hade den farhågan på förhand, att jag skulle bli en symbol för någon typ av ”ljugmedia” som de själva målar upp och försöker portionera ut i alla sina kanaler, säger han.När du tänker tillbaka, var det värt det?– Hade jag fått frågan igen och vetat vad det innebar hade jag troligtvis sagt nej. Men samtidigt är jag glad att jag sa ja. För vi har lyft en fråga som är viktig och det är allvarligt att politiska partier för fram budskap utan att stå bakom dem. De måste kunna ansvarsutkrävas, säger Daniel Andersson.Reportrarna vill inte spekulera i om, och i sådant fall hur, deras granskning har påverkat EU-valrörelsen. De är noggranna med att förklara att det inte var deras syfte.Emil Hellerud betonar i stället att efterspelet visar på ett problem med det nya medielandskapet. Fler aktörer tar plats – såväl alternativmedier och dolt finansierade debattörer som etablerade medier – men skillnaden mellan källorna är inte tydlig för mottagaren, förklarar han.– Hur vet man vad som är sant och falskt och vad väljer man att tro på när det finns krafter som vill relativisera sanningen? Det är svårt och otäckt.",Media
1,Martin Gelin: Så fick diktaturerna övertaget i propagandakriget,"En perfekt storm av propaganda väller in över Europa och USA det här historiska valåret. Kina spenderar nu fem gånger mer än Ryssland på global desinformation. Martin Gelin förklarar vad det betyder för demokratin inför helgens EU-val. Detta är en opinionstext i Dagens Nyheter. Skribenten svarar för åsikter i artikeln.Nationalistiska och högerextrema partier förväntas gå framåt i EU-valen den här veckan. Många av dem är vänligt inställda till Putin och skeptiska till demokratin. Det råder ingen brist på alarmerande rapporter om rysk propaganda inför valet. Däremot talas det förvånansvärt lite om Kinas viktiga roll i det globala ekosystemet av desinformation, eller om den tilltagande koordination som sker mellan Peking och Moskvas påverkanskampanjer.Enligt amerikanska UD:s Global Engagement Center lägger Kina nu fem gånger mer än Ryssland på global propaganda årligen; 7,5 miljarder dollar mot 1,5 miljarder. Detta utöver de miljarder Kina spenderar på ”offentlig diplomati”, vilket ofta inkluderar aggressiva påverkanskampanjer i väst.I USA, Storbritannien, Frankrike och Tyskland har myndigheter under året avslöjat kinesiska propagandakampanjer för att påverka val. I flera fall har Ryssland och Kina spridit samma antidemokratiska budskap, som dessutom förstärks organiskt av inhemska nationalister i dessa länder.Det globala informationskrigets nya dimensioner börjar därmed bli tydliga.Ryssland, Kina och västerländska nationalister utgör ett nytt antidemokratiskt triumvirat, som naturligt börjat dela och sprida varandras berättelser. Det är ohelig allians, med vitt skilda politiska mål, men de har samma fiende: den liberala demokratin.När Donald Trump dömdes för bokföringsbrott spreds den amerikanska högerns lögner blixtsnabbt vidare av kinesiska och ryska aktörer, enligt en färsk granskning av Foreign Policy. Inte bara Putin utan även Xi Jinping arbetar därmed aktivt för att både Trump och Europas nationalister ska göra starka val i år. Världens mäktigaste diktaturer betraktar den västerländska nationalistvågen som en skänk från ovan, ett sätt att sabotera den liberala demokratin inifrån. Frankrikes underrättelsetjänst Viginum avslöjade nyligen att den vänsterliberala politikern Raphaël Glucksmann utsatts för en omfattande desinformationskampanj från Kina inför EU-valet. Ironiskt nog har just Glucksmann länge varit den franska politiker som mest högljutt varnat för diktaturernas propaganda.Hatkampanjen mot Glucksmann kom inte bara från Kinas bottar och trollarméer, utan fick även spridning inhemskt, dels av extremhögern, dels av en mindre grupp demokratiskeptisk yttervänster, som hyser romantiska idéer om Putin och Xi. Glucksmann kallar dem ”nyttiga idioter” för tyrannin, som ofta sprider inlägg från diktaturer utan att veta om det.Nyligen avslöjade Viginum även en liknande kinesisk propagandakampanj mot den konservativa kandidaten François-Xavier Bellamy. Det är talande att Peking attackerar mainstreampolitiker både till höger och vänster, men däremot undviker attacker på nationalisterna. Även i Tyskland och Tjeckien har liknande kinesisk propaganda avslöjats inför valet.På hemmaplan har Kinas utvecklat världens mest ambitiösa ekosystem av censurverktyg, innehållsfilter och mjukvara för övervakning, som propagandaexperter beskriver som en ”digital leninism”. Med nya AI-verktyg kan Kina blixtsnabbt censurera förbjudna ord och skapa chattbottar som skönmålar Xi Jinpings bedrifter. Financial Times kallar Pekings nya AI-bottar ”Chat Xi-PT”Men Kina har även kraftigt expanderat den offensiva strategin för utländska påverkanskampanjer, enligt Viginum. I Kinas digra portfölj av metoder för att äventyra stabiliteten i Europas demokratier finns bottar, trollarméer, fejkade nyhetsmedier, påhittad information om logistiken kring själva valen, som skapar förvirring och ilska, samtidigt som de stärker inhemska splittringar genom att lyfta och sprida de mest extrema rösterna.Generativ AI ser tyvärr ut att förvärra riskerna exponentiellt. Washington Post avslöjade nyligen hur Open AI:s verktyg blivit guldgruvor för ryska, kinesiska, iranska och israeliska propagandamaskiner. Förra hösten, när jag besökte många av USA:s ledande AI-företag, pratade alla om ”provenance tech”, vattenstämplar som markerar AI-skapat material. Detta har i praktiken visat sig vara värdelöst. Folk delar saker även om de är vattenstämplade som fejk.Tiktok-användare bryr sig inte om metadata i en video, eller en suddig text i hörnet. Att vattenstämplar ska lösa problemet med AI-desinformation är lika sannolikt som att klimatkrisen kan lösas av den molnsprutande maskinen i Kate Bushs ”Cloudbusting”-video. Enligt Europol kommer 90 procent av allt visuellt material på internet vara AI-genererat om två år. Kanske är det rimligare att vattenmärka allt som inte är AI.I den kommande boken ”Autocracy, Inc.: The dictators who want to run the world” skildrar journalisten Anne Applebaum konfliktlinjerna i det digitala propagandakriget.Applebaum gör en viktig distinktion när hon visar hur diktaturernas desinformation justerats de senaste decennierna. Medan 1900-talets propaganda målade upp soliga utopier, med hoppfulla kommunistiska landskap där alla hade perfekta käkben, gör dagens Kina och Ryssland motsatsen: propagandan försöker inte längre sprida hopp, utan uppgivenhet, inte optimism för hemlandet utan likgiltighet inför alternativen. Målet är att skrämma folk till passivitet, att förgifta och solka ner själva idéerna om mänskliga rättigheter, demokrati och frihet.”Deras mål är att övertyga det egna folket att hålla sig borta från politiken, och framför allt att övertyga dem om att det inte finns något demokratiskt alternativ” skriver Applebaum.Medan diktaturerna trissar upp sina budgetar för propaganda har västländerna oftast gjort kraftiga nedskärningar i global kommunikation efter kalla krigets slut. Kinas propagandabudget på 7,5 miljarder kan jämföras med amerikanska GEC, som får nöja sig med 61 miljoner, en knapp procent av Kinas budget.Det är en asymmetrisk krigföring, där både Kina och Ryssland framgångsrikt exploaterar de liberala demokratiernas öppenhet för att göra dem mindre öppna. Europa och USA kan inte marknadsföra demokratin på neonskyltar i Shanghai eller Moskva. Men för Kina är det fritt fram att köpa dyra reklamtavlor på Times square, annonsbilagor i europeiska dagstidningar och målgruppsinriktade kampanjer på Silicon Valleys slarvigt reglerade sociala plattformar, där de frenetiskt utmålar de liberala demokratierna som ”svaga, degenererade, splittrade, döende” skriver Applebaum.Om Applebaum har en blind fläck så är det USA:s egna tillkortakommanden. Med Washingtons ansvar för den humanitära katastrofen i Gaza och Joe Bidens kontroversiella attacker på Internationella brottmålsdomstolen ICC har Vita huset själva skapat en djup förtroendekris för den västerländska demokratin. Förra året beskrev Bidens utrikesminister Anthony Blinken just ICC som en oumbärlig institution för att reda ut Putins krigsförbrytelser. Men när ICC utfärdade en arresteringsorder mot Netanyahu skulle de plötsligt sanktioneras. Ett så genomskinligt hyckleri punkterar alla ",Media
1,”Ryssland sprider hat och desinformation inför EU-valet”,"Ryssland försöker aktivt påverka opinionen i Europa inför det viktiga valet till Europaparlamentet, uppger Myndigheten för psykologiskt försvar.– Det yttersta målet är att destabilisera de demokratiska länderna, säger Ingrid Carlberg, författare till ”Marionetterna” och ledamot av Svenska Akademien.Den nionde juni håller Sverige val till Europaparlamentet. I vanliga fall kan svenskarnas inställning till EU-valet beskrivas som sval. Men med ett storkrig på europeisk mark, ekonomisk osäkerhet och allt tydligare globala spänningar är EU-valet viktigare än på länge.Det vet även de makter som ser EU som en fiende.– Ryssland är den huvudsakliga hotaktören. Vi följer och bedömer även andra utländska hotaktörer, både statliga och icke-statliga, men kopplat till valet till Europaparlamentet ser vi just Ryssland som det största hotet, säger Andrea Liebman, senior analytiker på Myndigheten för psykologiskt försvar (MPF).Sverige är inte ett prioriterat mål i nuläget, men det kan enligt MPF förändras snabbt. Den ryska infrastrukturen för påverkan finns på plats. Det handlar om nätverk av konton i sociala medier och kloner av nyhetssajter som The Guardian, Der Spiegel, och Le Monde, vilka används för att sprida falska eller förvanskade nyheter.– Det finns koordinerade påverkansförsök som pågår just nu, men som i första hand är det riktat mot andra medlemsstater, säger Andrea Liebman.Ett centralt rysk intresse är att skapa splittring kring frågan om europeiskt stöd till Ukraina. Men kriget är inte den enda brännpunkt som Ryssland kan underblåsa för att spä på motsättningar inom unionen. Andrea Liebman nämner specifikt sociala frågor, migrationspolitik och den infekterade frågan om den europeiska lantbrukspolitiken.– Sedan kanske man också försöker minska valdeltagandet med budskap om att det inte är någon idé att du röstar, att det är eliten som styr – ”bränn din röst”. Det kan vara särskilt relevant inför valet till Europaparlamentet eftersom valdeltagande redan är lågt, säger hon.En som nära har studerat rysk påverkan i ett europeiskt perspektiv är Ingrid Carlberg, journalist, författare och sedan år 2020 ledamot i Svenska Akademien. I sin bok ”Marionetterna” visar hon hur fjärrstyrda påverkansoperationer och ryska trollfabriker används för att påverka den europeiska politiken.När DN träffar henne på ett kafé i centrala Stockholm vill hon inte kommentera de anonyma SD-konton som fått stor uppmärksamhet i och med ”Kalla faktas” granskning.– Det viktiga är inte att peka ut enskilda partier som bovar, utan det jag vill föra fram med den här boken är själva strategin, att sprida hat och desinformation på ett sätt som är demokratiförstörande, säger hon.Det finns exempel på hur Ryssland har använt politiker i europeiska demokratier för att orkestrera bildandet av högernationalistiska partier. Den ryska underrättelsetjänsten FSB har också försökt köpa inflytande genom att i det fördolda erbjuda det italienska högerpartiet Lega finansiering med svindlande 65 miljoner dollar.– Ett aktuellt exempel på direkt rysk påverkan är den antisemitiska graffitin i Frankrike. Där greps två personer från Transnistrien efter att ha sprejat Davidsstjärnor i Paris. De styrdes av en person i Transnistrien, som i sin tur styrdes av en person i Moskva och syftet var att skapa polarisering och att destabilisera, säger Ingrid Carlberg.Men den ryska påverkan är ofta mindre direkt än så och verkar i stället genom volym och över tid genom att plocka upp missnöje i EU-länder och förstärka det.– De här påverkansoperationerna riktas in på en ideologisk cocktail som är anti hbtq, anti invandring, anti EU och anti liberal demokrati. Det är den opinionen som man vill förstärka och det intressanta är fågelperspektivet, att se hur mönstret går igen i flera länder, säger Ingrid Carlberg.Hon poängterar också att den ryska agendan går hand i hand med de mål som många europeiska partier på den yttersta högerkanten har för sin politik.– Kan man säga då att de här högerradikala partierna är Rysslands marionetter? I själva verket visar forskningen att idéerna om samverkan fanns i högerextrema kretsar innan Putin plockade upp dem, säger hon och fortsätter:– De är inte inlurade, utan det är ett partnerskap. De förstärker varandra.De påverkanskampanjer som riktas mot Europa måste inte uttryckligen handla om politiska frågor, utan alla ämnen som väcker känslor kan utnyttjas av främmande makt.Den så kallade LVU-kampanjen, där svensk socialtjänst målades ut som fientlig till Islam, användes till exempel av Ryssland för att svartmåla Sverige internationellt, säger Ingrid Carlberg.– Det yttersta målet är att destabilisera de demokratiska länderna. Det är därför hatet är en strategi och ett självändamål. En demokrati bygger på att vi respekterar även våra motståndare. Börjar vi hata varandra så splittras landet.demokratiers möjligheter att försvara sig själva i en brutal digital offentlighet.Under våren deltog jag i en diskussionsgrupp på Oxford-universitetets Reuters Institute, där ett dussintal experter från hela världen diskuterade utmaningarna med global propaganda. Där redovisades ny forskning som visar att orkestrerad desinformation och propaganda utgör en relativt liten del av inläggen på sociala plattformar, medan ett större problem är det som institutets nu avgående chef Rasmus Kleis Nielsen kallar ”eliter som ljuger” – personer som Donald Trump och Elon Musk i väst, eller diktatorer och auktoritära ledare som Putin, Xi, Orban och Modi.Den oumbärliga internetforskaren Renée DiResta visar just hur de här lögnerna funkar i praktiken i den detaljerade och relevanta nya boken ”Invisible rulers: The people who turn lies into reality”. DiResta kartlägger en kollapsad digital offentlighet, där random politiska influerare, nihilistiska teknikmoguler och individuella despoter har mer makt över våra nyhetsflöden än BBC och New York Times.DiResta är direktör för Stanford Internet Observatory och ägnade månaderna inför presidentvalet 2020 med att varna för just utländska påverkanskampanjer. Men efter valet visade det sig att ”den största faktorn för att sprida falska nyheter om valet var USA:s egen president”, Donald Trump.Här finns även den lägst hängande frukten för nyhetsmedier när vi pratar om åtgärder mot den förgiftade offentligheten. Medierna kan sluta upprepa despoternas cyniska lögner i rubriker och ingresser. Allt för ofta likställer medierna i dag uppenbart felaktiga påståenden med det som faktiskt är sant, som om det bara vore två jämbördiga sidor i en debatt.New York Times har slutat sätta uppenbara lögner i citatrubriker. De skriver i stället ut att det är lögner. Det är hög tid att europeiska medier lär sig av det, i takt med att partier och diktaturer som för öppet krig mot fria medier och det öppna samhället får allt större inflytande.",Media
1,Ryska ”kittlade” staty – döms till straffarbete,"En kvinna i Ryssland har dömts till tio månaders straffarbete, sedan hon låtsats kittla en staty till minne av andra världskriget. I ett annat fall dömdes en 72-årig kvinna till fem års fängelse för desinformation.– Jag tror att målet är att få människor att idka självcensur, säger Rysslandsexperten Carolina Vendil Pallin.I juli förra året lade en kvinna ut ett tolv sekunder långt videoklipp där hon står bredvid Volgograds minnesmonument över andra världskriget, som i Ryssland kallas för det stora fosterländska kriget. Hon låtsades kittla statyns bröstkorg på avstånd medan hon nynnade på en cirkusmelodi, skriver oberoende nyhetssajten Meduza.Kremlvänliga bloggare delade videon på nätet och det slutade med att kvinnan anklagades för att begå ”omoraliska och cyniska handlingar som förolämpade en symbol för det sovjetiska folkets motståndskraft under det stora fosterländska kriget”. Hon åtalades för att ”återupprätta nazismen” och rätten dömde henne till tio månaders tvångsarbete samt två års förbud mot att lägga ut saker på nätet.I slutet av januari dömde en domstol i Rostovregionen en 72-årig kvinna till 5,5 års fängelse för att ha spridit desinformation om de ryska styrkorna. Bakgrunden var två inlägg som hon hade gjort på den sociala mediesajten VKontakte. Det ena inlägget bestod av en känslosam video medan det andra innehöll uppgifter om antalet ryska soldater som dödats i Ukraina, uppger rättshjälpsgruppen ”Nätfrihetsprojektet” enligt Meduza.Åklagaren hävdade att motivet var ”politiskt hat” – vilket kvinnan förnekar. I stället menade hon att inläggen var en reaktion på att hennes bror satt fast under ruinerna av en byggnad som förstörts i striderna i den ukrainska staden Dnipro. Det är oklart om brodern överlevde.Kvinnan hade tidigare bötfällts för att ha diskrediterat armén genom kritiska inlägg på nätet. Hon ska även ha suttit fängslad för att ha visat ”nazistiska symboler” och delat ”extremistiskt material”, efter att ha delat bilder på ett hakkors och symboler tillhörande ukrainska Azovbataljonen som när den grundades 2014 hade kopplingar till högerextremism, uppger ryska oberoende Mediazona och OVD-Info.72-åringen har nu lagts till på myndigheternas lista över ”extremister och terrorister”.Carolina Vendil Pallin, forskningsledare på Totalförsvarets forskningsinstitut (FOI), säger att Ryssland inte har möjlighet att döma alla som lajkat något på internet eller beter sig på ett sätt som inte makthavarna gillar.– Däremot kan de använda domarna. De får ganska mycket uppmärksamhet, säger hon och menar att målet antagligen är att få människor att idka självcensur.Sedan Ryssland genomförde sin fullskaliga invasion av Ukraina för drygt två år sedan har två nya brott instiftats. Det ena handlar om att man sprider ”falska nyheter” om ”den särskilda militäroperationen” och det andra om att man diskrediterar de ryska väpnade styrkorna.– Även försvarsadvokater åtalas när de försöker försvara sina klienter. Flera advokater har lämnat landet.Enligt Carolina Vendil Pallin griper repressionen in allt mer i människors privatliv. Myndigheterna kontrollerar bland annat vilka böcker som får säljas och finnas på bibliotek samt vilken musik som är tillåten att lyssna på.– Har du inte uttryckt stöd för kriget får du inga lokaler där du kan hålla spelningar.Det förekommer till och med rapporter om att ryssar anger sina medmänniskor.– Just nu är trenden att repressionen ökar.",Utrikes
1,Frankrike angrips av rysk grupp som attackerade Sverige: ”Krigets följder i vår vardag”,"Sverige och Frankrike ska samarbeta för att möta hotet från cyberattacker och desinformationskampanjer. Angreppen har ökat kraftigt den senaste tiden i Frankrike.En av de grupper som ligger bakom angreppen är Anonymous Sudan – en prorysk grupp som förra året angrep flera svenska myndighetssajter i samband med koranbränningarna.Emmanuel Macron ser bistert på intervjuaren i fransk tv.– Vi drabbas nu av krigets följder i vår vardag. Vi utsätts redan för attacker. Flera sjukhus har paralyserats i dagar på grund av den här ryska aggressiviteten.Han lägger till:– Situationen har förvärrats de senaste månaderna. Regimen i Kreml har mångdubblat sina desinformations- och cyberattacker mot oss i Frankrike, liksom i övriga Europa.Den franske presidenten sade detta i direktsänd tv den 14 mars, kort efter att flera allvarliga incidenter ägt rum i landet.Den 11 februari utsattes sjukhuset i staden Armentières i norra Frankrike för en så kallad ransomware-attack. Akutmottagningen tvingades stänga under ett dygn. Sjukhusledningen vägrade betala det utpressarna krävde – vilket senare ledde till att 950 000 patientjournaler med känsliga uppgifter dumpades på nätet.Attacker av det slaget – där datasystem blockeras helt och angriparna kräver en lösesumma – ökade med 30 procent i Frankrike förra året, enligt myndigheten för cyberförsvar, ANSSI.Även andra typer av attacker har blivit vanligare. I februari utsattes två stora, privata försäkringsbolag för dataintrång. I början av mars hade turen kommit till den statliga arbetsförmedlingen France Travail, där upp till 43 miljoner fransmäns personuppgifter befaras ha stulits.Söndagen den 10 mars ökade sedan trafiken plötsligt till flera sajter kopplade till den franska regeringen och till myndigheter. En så kallad DDoS-attack ägde rum, där miljoner datorer runt om i världen anropar ett fåtal servrar för att överbelasta dem. Flera av regeringens webbplatser slogs ut under några timmar och mejlkommunikationen påverkades.Attacken var av en ”aldrig tidigare skådad omfattning”, enligt premiärministerns kontor.En grupp med namnet Anonymous Sudan tog på sig ansvaret.Det är ett namn som är välbekant bland cybersäkerhetsexperter även i Sverige.Anonymous Sudan var en framträdande aktör under ”hämndaktionerna” mot svenska myndigheter dagarna och veckorna efter att Rasmus Paludan brände koranen utanför Turkiets ambassad i Stockholm i januari förra året. Gruppen var då helt ny.– Deras Telegramkanal skapades bara tre dagar före koranbränningen. Då utgav de sig för att vara från Sudan och för att vara muslimer. Men de hade starka band till ryska grupperingar, deras Telegramgrupp bildades i Moskva, det talades ryska i den i hög utsträckning, och det handlade med stor sannolikhet om ryska personer, säger säkerhetsexperten Marcus Murray på cybersäkerhetsbolaget Truesec.Hans företag följde gruppen från första början och beskriver den i en rapport som en del av ett ekosystem av ryska hackare, varav en del uppges ha band till ryska underrättelsetjänster.– De sprider konstant det ryska narrativet, och vi vet att de har leasat ett stort antal servrar, vilket innebär en betydande kostnad. Det tyder på att de är statligt finansierade. Det finns inte heller någon som helst koppling till hackarnätverket Anonymous, som till och med tagit avstånd från dem. Så vi ser Anonymous Sudan som ett verktyg som används i påverkanskampanjer mot väst, säger Marcus Murray. I december avslöjade författaren och journalisten Catherine Belton i Washington Post att interna ryska dokument visar att den ryska regeringen pekat ut Frankrike som ett prioriterat mål för påverkansoperationer.Avsikten med det är, enligt dokumenten, att skapa politisk splittring om det franska stödet till Ukraina.Emmanuel Macron har ändrat sin inställning till Ukraina tydligt. Från att under vintern 2022 möta Vladimir Putin vid långbord i Moskva, tala i timmar och åter timmar med honom i telefon och varna omvärlden för att ”förnedra Ryssland”, har den franske presidenten gått till att bli en av Ukrainas allra närmsta och viktigaste allierade.De senaste månaderna har Frankrike anklagat Ryssland för att ligga bakom flera desinformationskampanjer i landet. I oktober förra året greps två moldaviska medborgare på bar gärning när de sprejade davidsstjärnor på väggar i Paris. De sa sig ha fått betalt av en prorysk aktivist i utlandet. Ett annat moldaviskt par hann lämna landet på egen hand, innan tusentals konton spred deras bilder på davidsstjärnorna med upprörda kommentarer om antisemitism på på sociala medier. Även nyheten om en ökning av vägglöss i Frankrike hakades i, förvrängdes och underblåstes av ryska botkonton på sociala medier, enligt franska myndigheter.När Sveriges ÖB Micael Bydén träffade Frankrikes ÖB i torsdags var en av samtalspunkterna därför ökat samarbete om cyberförsvar.– En av de utmaningar som vi står inför är attribuering – att verkligen kunna visa vem som ligger bakom en attack. Där kan vi bli bättre och hjälpa varandra, så att det går att visa var det började och var det kom ifrån. Men det handlar också om att på ett mer aktivt sätt kunna bemöta desinformationskampanjer, sade Micael Bydén. Säkerhetsexperten Marcus Murray välkomnar det:– Det är bara genom mer informationsutbyte som man kan rå på det här. Men problemet är att när man i västvärlden talat om hybridkrig fokuserar man ofta på det egna försvaret, myndigheter och kritisk samhällsinfrastruktur. Då slår ryssarna i stället mot allt det andra: skolor, sjukhus och företag.",Krig och konflikt
1,Elon Musks X sämst på att stoppa desinformation,"Elon Musks sociala medieplattform X har högst andel desinformation, enligt en rapport till EU-kommissionen.– Mitt budskap till Twitter/X är: ni måste följa lagen, säger EU-kommissionär Vera Jourová.Sociala medieföretag som Meta (som äger Facebook), Google (Youtube), Tiktok med flera har tillsammans med EU-kommissionen enats om en uppförandekod för att snabbt få bort falska nyheter och desinformation från sina sajter. Twitter var tidigare anslutet till koden, men i maj meddelade ägaren Elon Musk, som döpt om företaget till X, att man hoppar av överenskommelsen.Nu visar en pilotstudie som gjorts i Polen, Slovakien och Spanien att högst andel desinformation finns hos just X. Uppgiften finns med i en rapport från företagen som EU-kommissionen presenterade på tisdagen.Vera Jourová, EU-kommissionär med ansvar för värderings- och öppenhetsfrågor, säger att hon blev besviken när Twitter lämnade uppförandekoden.– När vi nu kan jämföra, indikerar det att koden fungerar. De som skrivit under den visar på stora förbättringar, säger Vera Jourová.Hon påpekar att bara för att Elon Musk dragit sig ur samarbetet innebär det inte att X kan strunta i att stoppa desinformation. Sedan augusti har EU nämligen skärpt sin lagstiftning på området.– Herr Musk vet att han inte slipper undan bara för att han lämnat uppförandekoden. Vi kommer att se till att nya lagstiftningen tillämpas. Så mitt budskap till Twitter/X är: Ni måste följa lagen! säger Vera Jourová.Lagen har skärpts för att stoppa desinformation från bland annat Ryssland. Under höstens val i Slovakien och Polen tillämpas den för första gången. Lagen väntas också ha betydelse inför EU-valet nästa år.– Ryska staten ägnar sig åt ett åsiktskrig. Halvsanningar och lögner skapar en falsk bild av att demokrati inte är bättre än autokrati. Dessa är vapen för massmanipulation riktat såväl internt, mot den egna befolkningen, som mot européer och övriga världen, säger Vera Jourová.Hon understryker att de sociala medieföretagen måste bekämpa de falska kampanjerna från Kreml och uppmanar dem att ytterligare vässa sitt arbete inför EU-valet.",Media
1,EU:s krav på it-jättarna: Märk AI-innehåll," EU sätter press på flera sociala medie-jättar att tydligare redovisa när innehåll är framställt av AI, rapporterar bland andra The Guardian.– Jag ser inget skäl till att det ska finnas yttrandefrihet för maskiner, säger ansvarig EU-kommissionär Vera Jourova.EU uppmanar flera sociala medier-företag – däribland Twitter, Google, Meta och Microsoft – att ”omedelbart” börja märka innehåll som genererats av artificiell intelligens. Uppmaningen är en del av ett åtgärdspaket som syftar till att bekämpa falska nyheter och desinformation.Paketet presenterades på en pressträff med EU:s värderings- och öppenhetskommissionär Vera Jourova under måndagen.– Företag som använder AI i sina tjänster måste bygga in nödvändiga skyddsåtgärder för att dessa tjänster inte ska kunna användas av illvilliga aktörer för att generera desinformation.Under pressträffen riktades hård kritik mot främst Ryssland.– Det här är inte business as usual. Vad Ryssland vill är att undergräva stödet från den allmänna opinionen hos våra medborgare för stödet till Ukraina.Flera sociala medie-jättar är sedan tidigare del av EU:s frivilliga uppförandekod gällande spridning av desinformation. Men förra veckan meddelade Elon Musk att Twitter överger den överenskommelsen. EU varnar nu Twitter med att införa sanktioner om företaget väljer att inte följa EU:s nya digitala regler som införs den 25 augusti.– Vi anser att det är ett misstag från Twitters sida. Twitter har valt konfrontation, säger Vera Jourova.",Teknologi
1,Tusentals ryssar gripna för brott mot nystiftade lagar,"Tusentals ryssar har gripits för handlingar som blivit brottsliga sedan invasionen av Ukraina. Rättsfallen har blivit allt mer absurda, i takt med att rättssystemet deformerats.En arg lapp vid Putins föräldrars grav, att kalla ryska militärens agerande ”invasivt” och ”förolämpande av religiösa personers känslor”, är sådant som nu straffas i Ryssland.60-åriga Irina Tsybaneva fick i veckan två års villkorlig dom för att hon lagt en arg lapp på president Putins föräldrars grav, där hon skrev att de uppfostrat ”ett missfoster och en mördare”.”Föräldrar till en galning, hämta honom till dit ni är. Han orsakar så mycket lidande och problem. Hela världen ber för hans död Död åt Putin” stod det på lappen. Irina Tsybaneva nekar till brott.Fallet är ett av hundratals domar och tusentals gripanden i Ryssland sedan 24 februari 2022.20-årige Alexander Nizamov är efterlyst efter att ha färgat vattnet i en fontän i Moskva blodrött. Andrey Tsapkalenko, 61, utreds för brottet ”förolämpande av religiösa personers känslor” efter att han deltog i en demonstration. Domstolen beslutade att skicka Vyacheslav Koshelev till psykiatrisk anstalt under en brottsutredning av att han deltog i ett lopp med en ukrainsk flagga på sin tröja. Journalisten Yevgenia Baltatarova, 40 år, är internationellt efterlyst och åtalad i sin frånvaro för att hon rapporterat om den ryska robotattacken mot ett BB och barnsjukhus i den ukrainska staden Mariupol.– Den ryska analytikern Andrej Kolesnikov talar om en absurdisering av det ryska samhället, jag tycker att det är väldigt välfunnet, säger Carolina Vendil Pallin, forskningsledare på Totalförsvarets forskningsinstitut.människorättsorganisationen OVD info, som också har samlat in informationen om rättsfallen ovan, har nästan 20 000 gripits för protester emot kriget i Ukraina och ungefär 530 har dömts, sedan invasionen. Flera hundra av de som inväntar rättegång sitter i häkte eller husarrest. Nio av de åtalade är minderåriga.De flesta av fallen rör mindre aktioner, som slagord till stöd för Ukraina på offentliga platser, eller sabotage regimens propagandaaffischer. Vissa fall har blivit mycket uppmärksammade, som den rättsprocess som inleddes mot en ensamstående pappa efter att hans dotter ritat en teckning med pro-ukrainskt budskap på bildlektionen.– Jag skulle säga att den här rapporteringen spelar regimen i händerna. Ryssland har länge ägnat sig åt en slags selektiv rättsutövning där man ser till att det blir sådana här uppmärksammade fall. Målet är självcensur, säger Carolina Vendil Pallin.I andra uppmärksammade fall har ryska medborgare angivits av medresenärer i kollektivtrafiken, grannar eller släkt. Syftet är hela tiden att förmedla att ingen som inte efterlever regimens hårda lagar sa kunna känna sig säker i Ryssland, menar Carolina Vendil Pallin.Efter den fullskaliga invasionen av Ukraina stiftades en rad nya censurlagar i Ryssland, som förbjuder pro-ukrainska budskap, kritik mot ryska soldater och ”falska nyheter” om vad som sker i striderna i grannlandet. Att stifta lagar för att anpassa censuren och förtrycket till en ny omvärld är inget nytt för den ryska regimen. Nya lagar har kommit i vågor under ett drygt decennie.– Man kan se att hastigheten i det här accelererar vid vissa tillfällen. Först efter demonstrationerna 2011, 2012 kommer en hel del lagar och en helt ny praxis, nästa tillfälle är 2014 efter annekteringen av Krim och vi är inne nu i den tredje perioden om man ska ta de värsta, säger Carolina Vendil Pallin och fortsätter:– Vid sidan av själva lagarna så är det ett faktum att man nu i Ryssland återigen har ett samhälle där man anger varandra.",Utrikes
1,Kinas chattrobotar måste hålla sig till ”socialistiska kärnvärden”," AI-yran har nått även Kina. Men de kinesiska chattrobotarna måste ge information i linje med ”socialistiska kärnvärden”.Regeln kan bli begränsande för Kinas utveckling inom artificiell intelligens, menar analytiker.Den snabba utvecklingen inom AI och chattrobotar har tagit världen med storm. Chattroboten Chat GPT fascinerar när den snabbt matar fram text, poesi eller en pjäs efter att beställaren bara gett några nyckelord. Även Kina har AI-feber. Här är Chat GPT, utvecklad av forskningsbolaget Open AI, blockerad. Men flera av de kinesiska högteknologiska jättarna har, eller är i färd med att lansera, sina egna AI-system som samlar gigantiska mängder information.Kinas ledare Xi Jinping har som mål att Kina ska vara världsledande inom AI-tekniken 2030. Stora satsningar är på gång och flera bolag har kommit långt, inte minst på områden som ansiktsigenkänning och självkörande bilar.Men när det gäller chattrobotar står företagen inför en utmaning. Det kinesiska kommunistpartiet är nitiskt i sin kontroll av vilken information som befolkningen får ta del av. Censurapparaten har miljontals anställda som snabbt rensar internet från känsliga ämnen, som kritik mot ledaren Xi Jinping.Här uppstår en målkonflikt. Kina vill vara bäst på AI men också kontrollera vilken information robotarna ger.– ChatGPT-liknande produkter skapar en spänning mellan den kinesiska regeringens främsta prioriteringar: att vara bäst inom AI och ha kontroll över information, konstaterar Matt Sheehan, expert på AI i Kina vid Carnegie Endowment for international peace.Efter att Chat GPT exploderat och flera kinesiska företag introducerat egna versioner var den kinesiska cybermyndigheten snabb med att komma med ett utkast till regelverk. Enligt det måste bland annat innehållet i roboten vara i linje med Kinas ”socialistiska kärnvärden”. Ansvaret ligger hos företagen bakom produkterna. Det blir en enorm utmaning med tanke på den stora mängd information som hanteras.Reglerna säger också att det inte får förekomma något innehåll som undergräver statens makt och – häng med nu: underminerar det socialistiska systemet, anstiftar separatism, skadar den nationella enigheten, förespråkar terrorism, extremism, hat mellan nationaliteter, rasdiskriminering, våld, obscent eller pornografiskt innehåll, falska nyheter eller annat som kan störa den ekonomiska och sociala ordningen.Dessutom måste chattrobotarna vara objektiva och ge information som är ”sann och korrekt”.Reglerna är i linje med den censur som redan finns på internet i Kina, där dessutom höga brandväggar blockerar en rad sidor. Det går exempelvis inte att komma åt Google, Wikipedia, Youtube, Facebook och flera internationella medier om du inte har en vpn-tjänst som dirigerar om uppkopplingen till andra länder.Men hur ska företagen bakom chattrobotarna kunna skapa så bra innehåll som möjligt om de är hårt kontrollerade? Och vad är sann och objektiv information? Det kinesiska kommunistpartiet har sina egna definitioner på vad som är sant. Mänskliga rättigheter definieras inte på samma sätt i Kina som i Sverige, inte heller begreppet demokrati.En del bedömare varnar för att ett hårt regelverk kan hämma utvecklingen av de kinesiska robotarna. Andra tror att det kan bli svårt att kontrollera informationen. Matt Sheehan konstaterar att språkmodeller som chattrobotar är svåra att tygla eftersom de ger svar baserat på data de tränat på.– Även en del av de mest avancerade språkmodellerna tenderar att ”hallucinera” svar som inte är sanna, eller som kan anses politiskt inkorrekta. I USA och på andra ställen accepteras det i allmänhet som en affärskostnad i utvecklingsfasen, men i Kina där ideologisk kontroll är ett av kommunistpartiets främsta mål kan konsekvenserna bli mycket mer långtgående.Om företagen straffas varje gång de har innehåll som anses politiskt oacceptabelt kommer det att bromsa utvecklingen i kinesiska AI-genererade chattprodukter, enligt Matt Sheehan. Samtidigt kan de hårda reglerna ge Kina tekniska fördelar på längre sikt. Alla företag kämpar i dag med att få robotarna att göra som de vill och inte löpa amok. Om kinesiska AI-produkter måste vara i linje med kommunistpartiets ideologi kan det tvinga fram tekniska innovationer som kontrollerar AI-systemen och gör dem mer förutsägbara. Det kan möjligen ge Kina en konkurrensfördel inom AI-tekniken i framtiden, enligt Matt Sheehan.– Kinas regler gör att man tvingar AI-produkter att vara i linje med kommunistpartiets ideologi. Vi kanske inte gillar just det målet, men många av de underliggande tekniska genombrott som behövs för att nå det – bygga kontrollerbara AI-system som uppträder på ett förutsägbart sätt – är samma som behövs för andra användningar av teknologin.",Teknologi
1,Därför delar vi falska nyheter på sociala medier,"WASHINGTON. Beslutet om vi ska dela en nyhet på sociala medier eller inte gör oss sämre på att bedöma sanningshalten, visar ny studie.DelaPå sociala medier är vi både mottagare och möjliga spridare av falska nyheter.– Sociala medier är ett ställe där det är särskilt svårt att avgöra vad som är sant och vad som är falskt, säger David Rand, professor i hjärn- och kognitionsvetenskap vid Massachusetts Institute of Technology i USA.Varför felaktiga och missvisande nyheter och ren desinformation kan få stor spridning på plattformar som Facebook och Twitter är en fråga som intresserar många forskare. David Rand och hans medarbetare har undersökt om själva upplägget på de sociala plattformarna påverkar vår förmåga att skilja lögn från sanning.– Beslutet att dela något på sociala medier är ett socialt beslut. Vi väljer vad vi vill visa andra, vad vi tror att andra kommer att gilla och hur vi vill uppfattas, säger Gordon Pennycook på institutionen för psykologi vid University of Regina i Kanada.– Så vad människor delar är inte nödvändigtvis vad de tror är sant, fortsätter han.Vad människor delar är inte nödvändigtvis vad de tror är sant.Forskarna lät 3157 amerikaner bedöma sanningshalten i rubriker om covid-19 och om amerikansk politik, till exempel: ”EU förbjuder amerikanska resenärer att flyga till Europa på grund av höga smittotal”. En grupp av försökspersonerna fick bara frågan om de trodde att rubrikerna var riktiga. En annan grupp fick först svara på om de kunde tänka sig att dela nyheten på sociala medier, och sedan om de trodde att rubriken var sann. Den tredje gruppen fick först överväga om rubriken stämde och sedan om de ville dela den.Resultaten publiceras i veckans nummer av tidskriften Science Advances och presenterades vid den årliga konferensen för den amerikanska vetenskapsorganisationen AAAS i Washington.– De som först fick frågan om de ville dela nyheten på sociala medier blev ungefär 10 procent sämre på att avgöra om rubriken var sann eller falsk. De blev mindre benägna att tro att sanna rubriker var sanna och mer att falska rubriker var sanna, säger Ziv Epstein, doktorand vid Massachusetts Institute of Technology.– Jag blev förvånad över att tankesättet och upplägget på sociala medier hade en så stor inverkan som de hade, säger Gordon Pennycock.Enligt forskarna blir hjärnan distraherad av frågan om nyheten är värd att dela eller inte, och därför mindre fokuserad på och mindre kapabel att avgöra vad som är sant och falskt.– Istället för att skylla på användarna som delar falska nyheter borde vi lägga skulden på plattformarna som skapar en miljö som är så distraherande, säger David Rand.Men distraktionen gick även åt andra hållet. De försökspersoner som först fick svara på om de trodde att rubriken var sann innan de fick frågan om de ville dela den var mindre benägna att sprida nyheter de inte trodde på.Resultaten handlar om mer än sociala medier, menar Gordon Pennycock.– Det här hjälper oss att förstå hur människor tänker och hur hjärnan fungerar på ett mer universellt plan, och att sammanhanget avgör hur vi tänker och vilka beslut vi fattar, säger han.Sociala medier som Twitter och Facebook bygger på att användare ska dela och sprida många olika typer av saker med varandra, och är en extremt svår miljö för våra hjärnor.– Där blandas seriösa nyheter om allvarliga världshändelser med farmors bästa recept och roliga kattvideor. Det blir svårt att vara vaken och avgöra vad som är rätt och fel när vi kanske bara är där för att slappna av och titta på filmklipp med skojiga katter, säger Ziv Epstein.",Media
1,Netanyahu-rådgivare gripen för att ha läckt hemligt material,"Flera personer, en av dem talesperson för Israels premiärminister Benjamin Netanyahu, har gripits misstänkta för att ha läckt hemligstämplade uppgifter till utländska massmedier. Talesmannen, en ung extremnationalist, deltog i krigskabinettets möten trots att han inte klarat den obligatoriska säkerhetsprövningen.Fyra dagar efter Hamas terrorattack mot Israel den 7 oktober i fjol knöts Eli Feldstein, 28, till Netanyahus kansli. Feldstein, tidigare talesperson för ockupationsmakten på Västbanken och för polisminister Itamar Ben-Gvir, blev strax en nyckelfigur i Netanyahus kampanj för att skjuta skulden för det militära fiaskot den 7 oktober på försvarsstyrkorna.På Netanyahus X-konto förekom ibland svåra förolämpningar av militärledningen, ibland så svåra att premiärministern tvingades dra tillbaka dem och be om ursäkt. Inläggen tros ha författats av Feldstein. Journalister klagade också över att Feldstein under bakgrundssamtal smutskastade höga militärer.Den israeliska censuren väntas på söndagen häva sitt förbud för landets medier att rapportera om affären. Netanyahu hävdar att hela saken är en konspiration för att svärta ned honom. Flera höga ämbetsmän på premiärministerns kansli har rådgjort med advokater de senaste dagarna, ett tecken på att skandalen kan innehålla mer än vad som hittills är känt.Under Israels invasion av Gaza i slutet av oktober 2023 kom styrkorna över stora mängder Hamas-dokument. Säkerhetspersonal lade snart märke till att hemligstämplat innehåll dök upp i Netanyahu-vänliga främmande medier, främst Wall Street Journal, tyska Bild-Zeitung och brittiska Jewish Chronicle. Läckorna verkade alla ha samma syfte: att utmåla en utväxling av israelisk gisslan och palestinska fångar som omöjlig. Trafiken av hemligt stoff till främmande medier var Feldsteins uppgift.När underrättelsetjänsterna och generalstaben förstod att topphemliga uppgifter missbrukades för premiärministerns politiska syften protesterade de och krävde att Feldstein skulle hållas borta från hemliga möten – men förgäves.Oppositionsledaren Yair Lapid skriver på X att ”Netanyahu försöker som vanligt skjuta skulden på andra, men han bär hela ansvaret för vart ord, vart dokument, som släpps från hans kansli”.",Utrikes
1,Mexikos högst uppsatta drogbekämpare döms till fängelse för kokainsmuggling,"RIO DE JANEIRO. Mexikos tidigare chef för narkotikabekämpning Genaro García Luna har dömts till 38 års fängelse i USA för kokainsmuggling. Han är den högst rankade mexikanen som dömts i USA.– Levde du ett dubbelliv, undrade domaren i New York.DelaNär Mexikos före detta president Felipe Calderón startade ”Kriget mot drogerna” för 17 år sedan utnämnde han García Luna till regeringens säkerhetsminister. Han var den högst ansvarige för kriget mot de mexikanska drogkartellerna och förespråkade att kampen mot den organiserade brottsligheten skulle föras med våld.Problemet var att García Luna var partisk i sin kamp mot kartellerna. Han styrde statens resurser och säkerhetsstyrkor mot Sinaloakartellens främsta rivaler Los Zetas. I utbyte mot denna favorisering mottog han miljontals dollar i mutor. När rättegången mot Sinaloakartellens ledare El Chapo inleddes i USA 2018 berättade ett vittne att de vid två tillfällen lämnat över väskor till García Luna som innehöll sammanlagt 30 miljoner kronor i dollarsedlarAmerikansk polis gillrade en fälla och när García Luna skulle ta emot ytterligare en väska i USA greps han.Under sitt försvar har García Luna framställt sig som ett offer och menar att han är utsatt för en konspiration av den mexikanska regeringen. Han klagade bittert över förhållandena han lever under i fängelset.– Från djupet av mitt hjärta ber jag er att låta mig återvända till min familj, vädjade han i rätten.Åklagaren Saritha Komatireddy tyckte inte synd om honom utan var tydlig i sin slutplädering.– Han hjälpte och skyddade kartellen. Han var kartellen. Den åtalade levde ett dubbelliv. Den här mannen har blod på sina fingrar, sade hon och yrkade på livstidsfängelse.En av dem som i medier försvarat den 56-årige García Luna är Benjamin T Smith, professor vid Warwick University och författare till The Dope: The Real History of the Mexican Drug Trade.– Du måste i princip välja en kartell framför en annan eftersom du behöver information. Kartellerna är väldigt slutna. Det enda sättet att tränga in i dem är att ha informatörer på insidan. Så du stöder en grupp framför en annan, säger han till BBC.",Utrikes
1,Världens utsläpp av koldioxid ökar till ny rekordnivå år 2024,"Fortfarande syns ingen kulmen på de globala utsläppen av koldioxid.Samtidigt som världens ledare beger sig till klimatmötet i Azerbajdzjan visar nya siffror att fossila koldioxidutsläpp ökar med 0,8 procent i år.Men i två delar av världen syns ett trendbrott.De senaste åren har energiexperter gång på gång förutspått att utsläppen från fossila bränslen håller på att plana ut.Men ännu finns ingen topp i sikte, konstaterar Global Carbon Project i sin årliga analys av den globala kolcykeln, som presenteras i dag.Världens utsläpp av koldioxid från fossila bränslen förväntas växa med 0,8 procent under 2024, till 37,4 miljarder ton. Det är en snabbare ökningstakt än medeltillväxten på 0,6 procent under de senaste 10 åren.Sammanlagt är de fossila koldioxidutsläppen nu 8 procent högre än 2015, året då Parisavtalet förhandlades fram.– Allt är upplagt för att de globala fossila koldioxidutsläppen ska nå sin topp, men världen hittar ständigt sätt att bränna ännu mer fossila bränslen, säger Glen Peters, forskningschef vid Center for International Climate Research in Oslo (Cicero).– Utsläppen har varit på väg att nå sin topp varje år de senaste 10 åren, men fortfarande har de inte toppat.Pågår det ett skifte från fossila bränslen till förnybar energi – eller handlar det snarare om att den förnybara energin bara adderas till vår fossila energikonsumtion?– Det beror på vilken nivå vi tittar på. Förnybara energikällor växer snabbt. Fossila bränslen ökar också, men i en långsammare takt. Så globalt sett ser det inte så bra ut som man skulle önska. Däremot ser vi ett skifte inom vissa länder, säger Glen Peters.Han syftar på att utsläppen från fossila bränslen faktiskt ser ut att minska i två delar av världen i år: I USA med 0,6 procent och i EU med 3,8 procent. Minskningen i EU följer på en ännu brantare nedgång med 8,4 procent förra året.Att de fossila utsläppen minskar i EU kan förklaras dels med en stark ökning för förnybar energi, dels med en lägre ekonomisk tillväxt och högre energipriser, enligt Global Carbon Project.USA beror minskningen till stor del på att koleldade kraftverk ersätts av anläggningar som istället eldar fossilgas, något som ger lägre utsläpp än kol.– Det faktum att Europa uppnådde utsläppsminskningar på 8,4 procent förra året visar att det är möjligt att göra verkliga framsteg. Sveriges utsläppsökning i år är däremot en påminnelse om att vi inte har råd att slappna av när det gäller våra klimatmål, sägerWendy Broadgate på forskarnätverket Future Earth i Sverige, som är kopplat till Global Carbon Project.Årets fossila utsläppsökning globalt kan huvudsakligen förklaras genom ökat internationellt flygande, mer koleldning i Kina och Indien och ökad användning av fossilgas i Kina och flera andra mindre länder, enligt Global Carbon Project.– Kina har haft ytterligare ett rekordår av tillväxt inom förnybar energi, men kolkraften fortsatte också att växa på grund av ännu snabbare tillväxt i efterfrågan på elektricitet från högteknologiska industrier och hushållskonsumtion, säger Jan Ivar Korsbakken, forskare vid Cicero, i ett pressmeddelande.Indiens utsläpp väntas öka med 4,6 procent under 2024, då ekonomin fortsätter att växa snabbt och det ökade elbehovet möts med ökad koleldning i kraftverken.Internationellt flyg väntas öka med 13,5 procent jämfört med 2023, men ligger fortfarande 4,8 procent under nivån 2019, före pandemin. Internationell sjöfart bedöms växa med 2,7 procent, och befinner sig nu 2,9 procent under nivån 2019.",Klimat
1,Blixtbeslut på klimatmötet öppnar för svenska miljardsatsningar,"Regeringen satsar miljardbelopp på utsläppsminskningar i andra länder, som Ghana och Rwanda, för att nå de svenska klimatmålen. Nu öppnas FN-dörren för de omdebatterade satsningarna, efter ett blixtsnabbt beslut på klimatmötet i COP29 Baku.– Ett kliv framåt i rätt riktning, säger klimatminister Romina Pourmokhtari (L) till Ska rika länder ha rätt att betala fattiga länder för att minska utsläpp åt dem? Frågan ställs på sin spets, efter att världens länder redan har klubbat en av klimatförhandlingarnas mest långdragna frågor på klimatmötet COP29 i Baku.Det handlar om hur utsläppshandeln i världen ska regleras, genom det som kallas artikel 6 i Parisavtalet. Idén är att skapa en global marknad där länder kan köpa och sälja utsläppsminskningar, för att göra de nödvändiga utsläppsminskningarna billigare.– En sådan marknad kan minska kostnaderna att implementera ländernas klimatplaner med 250 miljarder dollar om året, sa Mukhtar Babayev, ordförande för klimatmötet COP29 efter att artikel 6.4 klubbades på måndagen.Men beslutet får genast kritik för hur det genomfördes – i mycket snabbt tempo, utanför de egentliga förhandlingarna. Erika Lennon vid Center for International Envrionmental Law pekar på risken med att hasta igenom ett beslut på området bara för att få en tidig vinst i Baku.– Det är knappast en vinst för människor eller planeten. Att godkänna reglerna för utsläppshandeln utan diskussion eller debatt skapar ett farligt prejudikat för hela förhandlingsprocessen, säger hon i ett uttalande.Sveriges regering ser dock beslutet som goda nyheter. För att nå målet om noll nettoutsläpp till 2045 har regeringen budgeterat miljardbelopp på klimatkompensation i andra länder. Energimyndigheten har inlett samarbeten med en rad länder på området: Ghana, Dominikanska republiken, Nepal, Rwanda, Zambia och Schweiz.– Det här beslutet utgör ett bra startskott för FN:s utsläppshandelssystem och lägger grunden för riktiga utsläppsminskande åtgärder och projekt som kan generera en mer ambitiös klimatpolitik globalt. Ett kliv framåt i rätt riktning, säger klimatminister Romina Pourmokhtari (L) till DN.Men satsningarna är kontroversiella. I Ghana har Energimyndigheten kommit längst, med satsningar på solceller på sjukhustak. När SVT granskade samarbetet med Ghana visade sig de faktiska utsläppsminskningarna från ett pilotprojekt vara minimala.– Ska man använda det här för att räkna av mot egna utsläppsminskningar? Där är mitt svar nej, sa John Hassler, professor i makroekonomi, till SVT i samband med granskningen.Sverige är dock inte ensamt. I princip alla världens länder planerar att i någon form kompensera för sina utsläpp. Detsamma gäller alla de företag som stoltserar med löften om att nå noll nettoutsläpp.En stridsfråga i förhandlingarna har varit kring risken för dubbelräkning. Det kan ske exempelvis genom att ett företag påstår sig ha noll nettoutsläpp efter att ha planterat träd i ett utvecklingsland, samtidigt som landet också tillgodoräknar sig samma utsläppsminskning.Tidigare satsningar på klimatkompensation i fattiga länder har också fått kritik när det gäller den så kallade additionaliteten, alltså frågan om hur vet att ett projekt inte hade blivit av i alla fall. Ytterligare ett frågetecken rör hur permanenta satsningarna är, framför allt när det gäller trädplantering. Vad händer till exempel om skogen som planterats brinner ner?Det finns också frågor kring hur hållbara projekten är ur ett socialt perspektiv. DN har tidigare rapporterat om hur träplantering i vissa fall har visat sig leda till tvångsförflyttning av lokalbefolkning.",Klimat
1,Klimatministerns uppmaning efter Trumps seger: ”Nu måste andra länder kliva fram”,"När världens länder på måndagen samlas i Baku för att lösa klimatkrisen överskuggar en fråga allt: vad händer med USA under Trump?-Samtidigt står tusentals miljarder dollar i klimatstöd på spel på FN-mötet, där Sverige nu får ny kritik.– Sveriges agerande är skamligt, säger tidigare klimatminister Isabella Lövin (MP).DN:s klimatreporter Peter Alestig ger dig veckans viktigaste läsning om klimatkrisen – nyheter, granskningar, fördjupningar och intervjuer.När världsledare på måndagen samlas i Baku i Azerbajdzjan, är det i ett dramatiskt läge för både klimatet och det globala klimatarbetet. EU:s klimattjänst Copernicus har nyss konstaterat att 2024 kommer att bli det varmaste året som uppmätts. För första gången väntas temperaturen passera 1,5 graders global uppvärmning.De abstrakta siffrorna får konkreta konsekvenser i vår omvärld. På söndagen rapporterade DN om hur alltfler extrema väderhändelser, som översvämningen i Spanien och orkaner i USA, kopplas vetenskapligt till människans utsläpp.Enligt FN:s miljöprogram UNEP går nu jorden mot 3,1 graders uppvärmning mot seklets slut, om inte världens länder skärper sitt klimatarbete.– Konsekvenserna av en sådan extrem uppvärmning för människor, samhällen och ekonomier är otänkbara, sade UNEP-chefen Inger Anderson i samband med att rapporten släpptes.Världens utsläpp behöver halveras till 2030De globala utsläppen behöver minska med minst 42 procent till 2030 och 57 procent till 2035, för att världen ska ha en rimlig chans att begränsa den globala uppvärmningen till 1,5 grader, det mål som satts i de internationella klimatförhandlingarna. Det innebär en minskning med 7,5 procent om året. Men en annan nyhet väntas överskugga allt annat i förhandlingarna: att Donald Trump blir nästa president i USA. Trump har bland annat lovat utökade satsningar på olja och gas – och att än en gång lämna Parisavtalet.– Det är ett dråpslag för förhandlingarna och för förtroendet mellan den rika och fattiga delen av världen, säger tidigare klimatminister Isabella Lövin (MP), som åker till COP29 i egenskap av EU-parlamentariker.Trumps vinst riskerar nu att bli en död hand över förhandlingarna. USA representeras visserligen av Biden-administrationen på mötet, men Joe Biden kommer inte att åka dit.Ulf Kristersson nobbar klimatmötetStatsminister Ulf Kristersson (M) kommer inte att åka till klimatmötet i Baku i Azerbajdzjan. Inte heller USA:s Joe Biden, EU:s Ursula von der Leyen, Rysslands Vladimir Putin, Frankrikes Emmanuel Macron eller Norges statsminister Jonas Gahr Støre kommer att delta.106 länder har dock meddelat att deras stats- och regeringschefer kommer att delta, bland andra Tyskland, Storbritannien och nästa års värdland Brasilien.Klimatmötet i Baku väntas ha ungefär hälften så många delegater närvarande som vid förra årets klimatmöte i Dubai i Förenade Arabemiraten.Frågan är alltså hur mycket man lita på vad USA säger i årets förhandlingar.– Det beror på vem man pratar med. USA:s president är en mäktig person, men det finns också många delstater på plats och många diplomater som inte alltid har samma vilja. Men om vissa länder tar ett steg tillbaka måste andra länder kliva fram, säger klimatminister Romina Pourmokhtari (L).Isabella Lövin är mer orolig.– Det här är en avgörande stund för Parisavtalets överlevnad. EU och de andra rika länderna måste steppa upp nu, säger hon.nHögst på agendan i Baku är ekonomiskt klimatstöd från rika till fattiga länder. Det tidigare målet om 100 miljarder dollar i klimatfinansiering om året löper ut 2025. Nu ska länderna enas om ett nytt mål, något som väntas leda till tuffa förhandlingar.FN:s bedömning är att behovet av finansiering är tio gånger större, 1 000 miljarder dollar om året. Andra menar att behovet är än större än så. I förhandlingarna det förts fram krav på 1 400 miljarder dollar om året.– Det tycker Sverige och EU inte är en rimlig nivå, säger Romina Pourmokhtari.Vad är en rimlig nivå?– Det kommer att avgöras på mötet. Men för mig är det minst lika viktigt att länder som Kina, Saudiarabien och Singapore börjar bidra istället för att ses som bidragstagare inom systemet.Uppdelningen i utvecklingsländer och utvecklade länder i förhandlingarna har länge varit föremål för kritik från rika länder. Många utvecklingsländer, som Kina och flera oljeländer, har haft en stark ekonomisk utveckling sedan klimatkonventionen bildades 1992. DN har tidigare rapporterat om hur oljelandet Bahrain fick stöd på mer än två miljoner dollar från en klimatfond för att rengöra spillvatten från landets oljeproduktion.I Baku diskuteras även hur det globala finansiella systemet kan styras om, så att de pengar som finns i omlopp bidrar till klimatomställningen. I det perspektivet blir inte längre stöd på tusentals miljarder dollar orimligt, menar Isabella Lövin.– Pengarna finns där ute, de investeras hela tiden, i infrastruktur, vägar, jordbruk, och så vidare. Det handlar bara om att ställa om dem i rätt riktning, säger hon.Ytterligare en stridsfråga är vad pengarna ska gå till. Rika länder prioriterar stöd förklimatomställning, medan fattiga länder vill ha mer stöd för anpassning för att hantera klimatkrisens effekter och ersättning för skador och förluster som de drabbas av,Här har Sverige fått kritik för att som enda nordiska land inte ha bidragit till en särskilt klimatfond för just skador och förluster, som skapades förra året.– Sveriges agerande är skamligt och skickar en fruktansvärt dålig signal, säger Isabella Lövin.Klimatminister Romina Pourmokhtari (L) indikerade dock på en pressträff på onsdagen att en förändring kan vara på gång i frågan.– Avseende regeringens framtida finansiering inför COP29 så kommer regeringen återkomma med nya besked inom kort, sade hon.",Klimat
1,Tre klimatfrågor som hettar till om Trump vinner,"Tullar, subventioner och globala klimatförhandlingar. Presidentvalet i USA kan få stora konsekvenser för den gröna omställningen även i Sverige och EU.Här är tre frågor som blir extra heta om Donald Trump vinner.TullarnaAtt skydda amerikanska jobb har varit ett av Donald Trumps främsta löften ända sedan han klev in in politiken. Som president gjorde han allvar av saken bland annat genom att införa tullar på importerat stål och aluminium.Hur Kamala Harris ser på tullar är oklart, men om Trump får leda USA lär protektionismen skärpas.– Trump har varit tydlig med att han kommer att införa höga tariffer mot både kinesiska och europeiska produkter, säger Mats Engström, senior rådgivare på Sieps, Svenska institutet för europapolitiska studier.För EU kommer det i så fall i ett känsligt läge. Unionen håller på att införa egna tullar som ska lägga en extra kostnad på importvaror som har producerats med stora koldioxidutsläpp. Syftet är att göra klimatomställningen lönsam för europeisk industri. Utländska producenter med stora utsläpp ska inte få konkurrera med låga priser.Det här berör direkt stora svenska industriprojekt som går ut på att fasa ut kol från ståltillverkningen och drivs av företag som SSAB, LKAB och Stegra.Klimattullarna möter redan motstånd från andra länder och pressen kan öka ytterligare med Donald Trump som president. Stoppas tullarna riskerar de gröna industriprojekten att bli olönsamma.– Om EU hamnar i ett hårt handelskrig med USA så kan det bli svårt för EU att stå emot, säger Mats Engström.EU kan räkna med hårt motstånd vid förhandlingsbordet.– Trump har visat att han kan vara rätt brutal.SubventionernaNågot som redan sätter press på EU är de omfattande subventioner till grön teknik och industri, kallade IRA, som president Biden har infört och som Harris avser att hålla fast vid. Inom EU och i Sverige finns en oro för att det blir mer attraktivt för europeisk industri att investera i USA.Mats Engström bedömer att IRA, som är en förkortning för Inflation Reduction Act, kommer att finnas kvar i någon form även om Donald Trump vinner valet. Det tror även Gunilla Reischl, seniorforskare på Utrikespolitiska institutet.– Mycket av de här investeringarna har hamnat i delstater där republikanerna har majoritet och redan skapat jobb där, säger hon.ParisavtaletGunilla Reischl pekar på en annan konsekvens om Donald Trump vinner över Kamala Harris: USA lär lämna Parisavtalet, vilket gör det mycket svårare att uppfyllaklimatmålen globalt. En stor utmaning för svenska och europeiska politiker och klimatförhandlare.– Luften riskerar att gå ur de internationella förhandlingarna. Frågan om hur omställningen ska finansieras blir ju svår om den största givaren inte längre är med, säger Gunilla Reischl.Hon framhåller samtidigt att det finns en stabilitet i klimatarbetet som kan parera en del av den turbulens som Trump skapar. EU:s klimatsystem, exempelvis handeln med utsläppsrätter, är väl inkörd. Det finns ett väl utvecklat internationellt nätverk bland klimatförhandlare. Och inte minst ett engagemang inom näringslivet.– De lägger ju sina investeringsplaner flera år framåt och det är ingenting man bara hoppar av, säger Gunilla Reischl.",Klimat
1,Översvämningarna – Spanien redo sätta in tiotusentals soldater,"Spanien är redo att sätta in tiotusentals soldater för att bistå hjälparbetare efter att det dödligaste ovädret på flera decennier dragit in över landet.Mer än 200 människor har omkommit i översvämningarna.– Det är en fruktansvärd tragedi, säger den spanska försvarsministern Margarita Robles.DN:s klimatreporter Peter Alestig ger dig veckans viktigaste läsning om klimatkrisen – nyheter, granskningar, fördjupningar och intervjuer.Det är ännu svårt att överblicka konsekvenserna av de dödligaste översvämningarna i Spanien sedan 1996, då 87 personer omkom efter ett oväder i bergskedjan Pyrenéerna. Enligt Reuters är det också de värsta som drabbat Europa sedan 185 människor omkom i översvämningar i Tyskland. På fredagen hade man räknat till över 200 dödsoffer i Valenciaregionen – minst 62 av dem har påträffats i förstaden Paiporta, sex kilometer sydväst om Valencia.Ytterligare 500 soldater sattes på fredagen in i sökandet efter saknade. Sedan tidigare var 1 200 militärer från ett specialförband engagerade. Militären finns utplacerad på de hårdast drabbade platserna i regionen – Utiel, Requena, Chiva, Reva, Alaquas, Torrent, Paiporta, Algemesí, Benetússer, Massanassa och Letur. 100 marinsoldater finns också på plats för att hjälpa till med bortforsling av bråte och för att distribuera mat.– Vi kommer sätta in alla resurser som krävs, behövs det sätter vi in alla 120 000 soldater vi har, säger försvarsminister Margarita Robles till El Mundo på fredagen.Arbetet med att kartlägga och identifiera offren pågår nu med full kraft. Myndigheterna har dock inte gått ut med någon officiellt siffra är det gäller antalet saknade – men det är ”många”, enligt spanska medier. Sedan tidigt i onsdags finns det flera telefonnummer dit de som saknar någon kan ringa, vad det gett är dock okänt.Privatpersoner, företag och organisationer uppmanas att skänka pengar som ska gå till både att hjälpa offren och att reparera de skador som skyfallet orsakat. Borgmästaren i Valencia, Carlos Mazón har uppmanat alla privatpersoner som befinner sig på gatorna att återvända hem – för att vägarna ska vara fria för räddningsarbetare.– Vi utesluter inte under de kommande timmarna införa restriktiva åtgärder för att förhindra att vägarna blockeras med privata bilar. Det kommer inte bara gälla bara för fordon utan även för fotgängare”, säger han till El Mundo.",Utrikes
1,Oxfam: Så slår svenskarnas utsläpp,"Mer än en kvarts miljon fler människor om året hade i teorin kunnat äta sig mätta om svenskarna inte hade släppt ut växthusgaser de senaste 33 åren, uppger Oxfam.– Man blir chockad över att vi redan ser så stora konsekvenser, och att det bara kommer att förvärras, säger Astrid Nilsson Lewis, klimatresearcher på hjälporganisationen.Mänsklighetens utsläpp av klimatgaser leder redan nu till dödsfall på grund av värmeböljor. Dessutom minskar skördarna, och utsläppen orsakar också ekonomiska förluster.Världens rikaste tio procent – där sju av tio svenskar ingår – står för hälften av utsläppen på jorden, skriver hjälporganisationen Oxfam i en ny rapport.När det gäller skördarna av majs, vete och soja – några av de största grödorna i världen – så hade ytterligare 48,2 miljoner människor teoretiskt kunnat äta sig mätta mellan 1990 och 2023 om 30 års utsläpp från de tio procenten inte skett.Siffrorna bygger på beräkningar av hur mycket större skördarna hade varit utan den globala uppvärmningen, även om skördarna på en del håll även blivit bättre. Dessa mått har sedan översatts till kalorier.Och värre väntas det bli, när den globala temperaturökningen leder till mer extremväder som torka och skyfall, som slår hårt mot grödorna.De utsläpp som redan skett från 1990 tillsammans med de prognostiserade fram till 2030 från världens rikaste tio procent orsakar varje år skördeförluster fram till 2050 som annars skulle ha kunnat föda i genomsnitt 148,8 miljoner människor, enligt rapporten.Oxfam har också tittat närmare på andelen som svenskarna orsakat. Redan nu motsvarar de minskade skördarna mat till 260 000 personer om året, en siffra som nästan fördubblas de kommande åren fram till 2050.– Vi tror att Sverige är ett litet land och så himla bra på att arbeta med klimatfrågor. Men vi har fortfarande oproportionerligt höga utsläpp som ökar och som har förödande konsekvenser runt om i världen, säger Astrid Nilsson Lewis.Vid FN:s klimatmöte COP29 väntas finansieringen av den fond som ska täcka förluster och skador till följd av klimatförändringarna bli en het fråga. Enligt Oxfam bör Sverige skjuta till 24 miljarder kronor. En stor summa, men som enligt organisationen skulle kunna täckas av en förmögenhetsskatt byggd på en trappstegsmodell med start på 2 procent på förmögenheter över 50 miljoner kronor.– Det finns gott om pengar att hitta i den här gruppen som släpper ut extremt mycket. Om vi inför en ny förmögenhetsskatt på svenska multimiljonärer och miljardärer så skulle vi kunna generera 158 miljarder kronor, säger Nilsson Lewis.",Klimat
1,"FN-rapport: Världen på väg mot 3,1 graders uppvärmning","Vad länder säger att de ska göra för att minska utsläppen är en sak. Vad de faktiskt gör är något helt annat, konstaterar FN i en viktig rapport.Men kanske har utsläppstoppen nu faktiskt nåtts.FN:s miljöorgan Unep konstaterar att 2023 blev ytterligare ett rekordår när det gäller utsläppen av växthusgaser. Men toppen kan ha varit nådd. 2024 kan innebära början på en nedgång om EU:s utsläppsminskning fortsätter och om utvecklingen av fossilfria energikällor i Kina och Indien överstiger efterfrågan.– Men man behöver se en topp och sedan en fortsatt nedgång under flera år innan man kan säga: okej, det var en topp, säger Anne Olhoff, forskningschef för rapporten.Rapporten tittar på faktiska utsläpp och vad världens olika länder lovat att göra framgent till 2030 och 2035. Fortsätter vi som nu väntas globala temperaturökningen nå 3,1 grader under seklet. Om alla länder gör det de lovat hamnar ökningen på 2,8 grader, och om fattiga länder får finansiella medel för kostsamma satsningar blir ökningen 2,6 grader.Om länder som lovat nollutsläpp i framtiden lyckas landar ökningen på 1,9 grader.I tre av fyra scenarier är man alltså långt i från Parisavtalets mål att hålla den globala uppvärmningen under 2 grader, helst 1,5 grader.– Vi skulle behöva att de globala utsläppsnivåerna hamnar under de mest stränga av de nuvarande klimatmålen för 2030, annars har vi ingen chans att begränsa den globala uppvärmningen till 1,5 grader och det blir också väldigt svårt att nå under två grader, säger Olhoff.Men UNEP konstaterar att det ännu går att göra drastiska utsläppsminskningar för att hålla sig kring 1,5-gradersmålet, om alla länder – framför allt G20-länderna – ökar takten. Två av de mest effektiva åtgärderna är att accelerera utbyggnaden av sol- och vindkraft, som kan få bort en dryg fjärdedel av minskningarna som behövs till 2030.Ytterligare en femtedel av gapet kan slutas via minskad avskogning och nyplanteringar. UNEP pekar också ut energieffektiviseringar, elektrifiering och att ändra bränslen i byggnader, transportsektorn och industrin.– Det visar att vi har många möjligheter att faktiskt minska utsläppen och accelerera minskningen av utsläpp här och nu, säger Olhoff.Det kan kännas hopplöst att följa utsläppen, som fortsätter att öka år efter år, medger hon.– Det tror jag vi alla känner. Men å andra sidan så tycker jag att vi ser framsteg. De är bara så långsamma.– Det här är något som tar tid, men problemet är så klart att vi börjar få slut på tid.",Klimat
1,Ny rapport: Vilda ryggradsdjur har minskat med 73 procent,"Omkring 75 procent av jordens yta bär tydliga spår av människans påverkan och cirka 40 procent av alla tillgängliga landområden används numera för livsmedelsproduktion.– Livsutrymmet för många vilda arter minskar kraftigt genom att vi tar bort skogar och andra ekosystem som de normalt lever i, för vårt jordbruk och skogsbruk. Det finns helt enkelt inte så mycket plats kvar för dem, säger Olle Forshed, naturvårdsexpert på Världsnaturfonden WWF.När regnskog huggs ner försvinner stora fruktätare, som denna tukan. Det leder till sämre fröspridning för större träd, vilket i förlängningen kan ändra regnskogens sammansättning så att den klimatstabiliserande kolinlagringen minskar. Foto: Jörn SpolanderI samarbete med organisationen Zoological Society of London har WWF sammanställt forskningsuppgifter om totalt 5 495 arter vilda ryggradsdjur, uppdelade på cirka 35 000 bestånd över hela jorden. Resultatet presenteras nu i Living Planet Report och visar att bestånden har minskat i storlek med i genomsnitt 73 procent sedan 1970.I den förra rapporten, som togs fram för två år sedan, var motsvarande siffra 69 procent. Men enligt Olle Forshed går det inte att rakt av tolka siffrorna som att läget har försämrats, eftersom den nya rapporten omfattar både fler arter och fler bestånd.– Nu har vi en ännu säkrare och mer omfattande bild av läget, och när vi tittar tillbaka i materialet ser vi snarare att förlusten av biologisk mångfald var ungefär så här stor redan då, säger Olle Forshed.– Det är en oerhört allvarlig situation. Vi hoppas ju på att få se en förbättring, att alla naturvårdsinsatser ska ge bättre möjligheter för andra arter att leva och dela utrymmet med människan. Men det ser vi tyvärr inga tecken på globalt ännu, även om det finns lokala ljuspunkter.Papegojfisken fyller en viktig funktion för världens korallrev genom att beta alger. När den överfiskas ökar mängden alger, så att korallerna får sämre tillgång till ljus och näringsämnen. Då försämras korallrevens funktion, som är grunden för ungefär en fjärdedel för allt marint liv. Amazonas rosa floddelfiner är en av många sötvattenlevande arter som minskat kraftigt i antal. Foto: Mark CarwardineDe största nedgångarna syns i Afrika och Asien – och framför allt i Latinamerika, där bestånden har minskat med hela 95 procent sedan 1970. I Europa och Nordamerika är motsvarande siffror 35 respektive 39 procent.Störst förlust av biologisk mångfald i LatinamerikaSå har populationerna av ryggradsdjur minskat i genomsnitt i olika delar av världen. I Europa och Nordamerika startade den storskaliga exploateringen av naturen redan på 1800-talet, vilket inte syns i dessa mätningar som börjar 1970.Övervakade populationer i Nordamerika: 2 449 populationer, 935 arter. Latinamerika och Västindien: 3 936 populationer, 1 363 arter. Europa och Centralasien: 4 615 populationer, 619 arter. Asien och Stilla havet: 4 622 populationer, 768 arter. Afrika: 2 304 populationer, 552 arter.Källa: WWF. Grafik: Maria Westholm.– Fast man måste tänka på att vi har helt olika utgångslägen. I Nordamerika och här i Europa började vi avverka våra skogar och överexploatera arter med jakt och fiske redan under 1800-talet, så den riktigt stora nedgången hos oss skedde långt före 1970. Dessutom bidrar vi till den negativa utvecklingen även i Latinamerika, Afrika och Asien med vår stora konsumtion av varor därifrån, säger Olle Forshed.Bergsgorillorna i östafrikanska Virungabergen bedöms som starkt hotade, men är samtidigt de enda primaterna i världen som inte är på kraftig tillbakagång. I stället syns en viss ökning av bestånden sedan drygt tio år tillbaka. Det beror sannolikt på lyckade naturvårdsinsatser i området. Visenten är ett av få exempel på en art som återintroducerats i det vilda från djurparker. Den utrotades i i Europa 1920-talet. Nu finns lite mer än 7 000 vilt levande djur, bland annat i Polen. Många andra arter gynnas av deras betande, som hjälper till att bevara öppna landskap. Foto: Cristina CureleaRapporten pekar ut den snabba förlusten av tropisk regnskog som ett allvarligt problem. Stora skogsområden omvandlas till jordbruksmark – som i sin tur främst används för att producera foder för boskap.– Ett exempel är att man hugger ner regnskog för att producera soja som blir foder till djur. Det här är globala flöden. En del av sojan når oss i Sverige via köttet vi äter, och djurslag som får mycket soja i foder är till exempel kyckling och odlad lax, säger Anna Richert, matexpert på WWF.– Det betyder att vi har chans att ta bra beslut i vår vardag flera gånger om dagen. Det som hamnar på våra tallrikar hänger direkt ihop med vad som händer i Amazonas.Hur ska man kunna hålla koll på det?– Man kan till exempel använda WWF:s köttguide. Där ger vi vägledning om mer hållbara val av kött. Till exempel är certifierat naturbeteskött en viktig åtgärd för att öka den lokala biologiska mångfalden här i Sverige.Hur är det med vegetariska alternativ som innehåller soja?– Den soja som vi äter här kommer ofta från USA och Europa, där den produceras under bättre förhållanden. Dessutom går det åt mycket mindre om vi äter den direkt, i stället för att den först ska gå via ett djur innan den blir mat. Att äta mer baljväxter är ju något som rekommenderas på många håll, nu senast i Livsmedelsverkets förslag till nya kostråd.Anna Richert vill också slå ett slag för linser, ärtor och andra baljväxter som är lättare att odla på våra breddgrader.– Det som är så bra med baljväxter är att de finns i massor av olika färger, former, smaker och konsistenser. Det kan bli både vackert, näringsrikt och gott.",Djur
1,Meteorolog i tårar på grund av orkanen: ”Fruktansvärt”,"När den erfarne meteorologen John Morales skulle varna tv-tittare i Florida för orkanen Miltons styrka och snabba intensifiering, började han nästan gråta.– Detta är helt enkelt fruktansvärt, sa han i den nu virala sändningen.Bara veckor efter att orkanen Helene skapade förödelse i USA, väntas nu nästa extremt kraftiga orkan slå till mot landet. På onsdagen nådde orkanen Milton för en andra gång kategori fem, den högsta för orkaner. När den når Floridas kust natten mot torsdag svensk tid väntas den orsaka en stormflod på flera meter.På tisdagen skulle meteorologen John Morales berätta för tv-kanalen WTVJ:s tittare i Florida om hur dramatiskt orkanen utvecklats. Stora delar av delstaten kämpar fortfarande med konsekvenserna av Helenes framfart.– Det är bara en otrolig, otrolig, otrolig orkan, berättade Morales. Den har sjunkit....Han tittade ner och suckade djupt, tog ett nytt andetag.– Den har sjunkit med 50 millibar på tio timmar, sa han med skakig röst, märkbart berörd av vad detta innebar.Han tystnade, med tårfyllda ögon, och försökte förklara innebörden av vad han sagt till tittarna.– Jag ber om ursäkt. Det är helt enkelt fruktansvärt.Senare har John Morales förklarat vad det var som fick honom att reagera så starkt, bland annat i intervjuer med New York Times och onlinetidskriften Mother Jones. Han beskriver hur han dels chockats över hur snabbt orkanen intensifierats. Men det handlade också om att han skräms av det ökande antalet och allt värre extrema väderhändelser, något som han berättar i grunden har förändrat hur han ser på både stormar och klimatfrågan.– Folk tänker på mig som en icke-alarmistisk person som håller sig till fakta. Jag har alltid varit väldigt lugn, så detta var verkligen en avvikelse, berättar han för Mother Jones.I Florida förbereder sig många med att täcka över fönster för att skydda byggnader mot den kommande orkanen. Foto: Joe Raedle/Getty/AFP– Det som hände var en mix av rädsla för fler extremer, frustration över bristande handling för att minska utsläppen med tanke på vart vi är på väg, och helt enkelt empati med offren eller de framtida offren i Miltons väg. Jag kände bara ångest över vad som kommer att ske med dem och hur nervösa de måste vara.Sedan tisdagen har klippet med John Morales väderprognos blivit viralt. Han själv beskriver för New York Times hur det framför allt verkar ha slagit an något hos unga amerikaner.– De känner sig nog representerade till en viss grad. De ser denna ångest och dessa känslor, och det är vad generation Z och generation Alpha känner. De känner sig oroliga över det förändrade klimatet. Och ja, det är jag också, säger han.Att vara en meteorolog som så tydligt uttrycker rädsla för klimatförändringarna har samtidigt ett pris, inte minst i den polariserade klimatdebatten i USA. I en artikel i tidskriften The Bulletin, publicerad strax efter orkanen Helenes katastrofala framfart, beskriver han hur hot och hat blivit en del av hans jobb som en konsekvens av att han tagit bladet från munnen när det gäller klimatförändringarna.”De som är vana vid att se mig som en icke-alarmistisk meteorolog som bara berättar fakta, kan inte vänja sig vid den nya versionen av mig. Det är därför de tjafsar med mig och anklagar mig för att överdriva de växande väderhoten. Men ingen kan gömma sig från sanningen”, skrev han.",Väder
1,Artificiell intelligens upptäcker hotade fiskarter,"Det mesta av livet på jorden är okänt för oss. Vi delar planeten med omkring åtta miljoner andra arter, enligt en uppskattning av IPBES – den biologiska mångfaldens motsvarighet till FN:s klimatpanel IPCC. Men vetenskapen har hittills bara hunnit beskriva omkring en fjärdel av dem.Enligt samma rapport från IPBES riskerar upp till en miljon av alla arter – kända som okända – att dö ut inom de kommande 100 åren på grund av människans inverkan på deras liv och livsmiljöer.Den snabba takten och omfattningen har fått många forskare att undra om vi är på väg mot det sjätte stora massutdöendet i jordens historia. Eller om vi redan är där.För att hejda förlusten och säkra en livskraftig jord åt kommande generationer har världens länder enats om ett globalt ramverk för biologisk mångfald. Där förbinder sig alla nationer bland annat att tillsammans skydda 30 procent av jordens yta till havs och på land till 2030.Det återstår en bra bit till målet, i synnerhet till havs. Än så länge har endast 3 procent av haven ett tillräckligt skydd, enligt Marine Conservation Institute.– En av alla svåra frågor är var de skyddade områdena till havs ska placeras för att ge bäst effekt, säger Nicolas Loiseau, marinbiolog och forskare vid det franska forskningsinstitutet Centre National de la Recherche Scientifique.”Det är bråttom att hejda den skenande förlusten av biologisk mångfald”, säger marinbiologen Nicolas Loiseau som testar en ny metod att upptäcka hotade fiskarter. Foto: PrivatI många fall finns det inte tillräckligt mycket kunskap om tillståndet i haven för att ge välgrundade svar på den frågan. Havslevande fiskar är till exempel den grupp som är sämst kartlagd av alla ryggradsdjur i den rödlista över jordens arter som sammanställs av den internationella naturvårdsunionen IUCN.För nästan 40 procent av fiskarterna saknas de uppgifter som behövs för att avgöra om en art hotas av utrotning eller ej, exempelvis hur bestånden utvecklas över tid och hur åldersstrukturen ser ut. Att bedriva sådana studier till havs är dyrt och tidskrävande.– Vi vet ju att det finns många hot mot de marina fiskarna i form av klimatförändringar och överfiske, och vi vet att de fyller en mycket viktig funktion i ekosystemen och där har en stor påverkan. Så det är ett stort problem att vi inte har mer kunskap om hur det är ställt med fler av de enskilda arterna, säger Nicolas Loiseau.Men kanske är det ändå möjligt att dra slutsatser om de arter som IUCN inte har kunnat bedöma. För även om det saknas data om hur bestånden utvecklas så finns det många andra uppgifter om jordens fiskarter, till exempel längd, kroppsform, livsmiljö och släktskap.Tillsammans med sina forskarkollegor har Nicolas Loiseau först låtit två olika AI-system söka efter mönster bland den typen av egenskaper hos de arter som IUCN hittills har bedömt. Sedan fick AI-systemen söka efter motsvarande mönster bland alla de arter som ännu inte bedömts.På så vis kunde de icke bedömda arterna klassas som antingen i riskzonen att vara hotade, eller sannolikt ej hotade. Svaren från de två AI-systemen överensstämde till nästan 80 procent. När svaren skiljde sig klassades arten som fortsatt omöjlig att bedöma.– Det här är en metod som har använts för vissa andra organismgrupper, till exempel orkidéer. Nu ville vi testa på fiskar, där det finns ett stort behov av mer kunskap, säger Nicolas Loiseau.Resultaten, som nyligen publicerades i tidskriften Plos Biology, visar att andelen utrotningshotade fiskarter kan vara mycket större än man hittills har trott. Ungefär 13 procent jämfört med dagens bedömning på 2,5 procent. Andelen ej hotade arter ökade också i studien, men inte lika mycket.Forskargruppen betonar att den här metoden inte kan ersätta IUCN:s djupgående analyser. Men den kan vara ett komplement, för att peka ut vilka fiskarter som bör prioriteras för noggrannare fältstudier, menar de.– Det är bråttom att hejda den skenande förlusten av biologisk mångfald. Vi tror att kraften hos AI-system att analysera stora mängder data kan vara till stor hjälp när det gäller att upptäcka utrotningshotade arter och områden som kräver snabba insatser, säger Nicolas Loiseau.”Vi måste helt enkelt fiska mindre under den period som krävs. Många bestånd har en extremt god förmåga att komma tillbaka”, säger Joakim Hjelm, forskare vid SLU Aqua. Foto: Madeleine WejlerudUtifrån kunskapen om var de olika arterna lever skapade forskarna i nästa steg även en geografisk rankinglista över skyddsbehov, som de kunde jämföra med dagens bedömningar. Då pekades nya områden ut som viktiga att uppmärksamma vid bland annat kusterna väster om Australien och Nordamerika, samt i vattnen kring Antarktis.Fler områden pekas ut som skyddsvärdaGeografisk data om de “nya” arter som sannolikt är hotade kompletterar bilden av var det kan finnas behov att skydda marina miljöer.Källa: Plos.Joakim Hjelm, som är forskare vid institutionen för akvatiska resurser på Sveriges lantbruksuniversitet, SLU Aqua, tycker att det här är ett intressant sätt att angripa problemet.– Det kan helt klart vara ett användbart redskap, inte bara för fisk utan för för många organismgrupper. Just när det gäller fisk blir jag inte överraskad över att fler områden behöver skyddas. Läget är allvarligt. Här pekar studien ut områden där vi inte har lika bra data för beståndsuppskattningar, så det kan vara en värdefull signal.Torbjörn Ebenhard, som är forskningsledare vid Centrum för biologisk mångfald vid SLU, är också i huvudsak positiv. Men liksom forskarna bakom studien understryker han att metoden inte kan ersätta IUCN:s mer grundliga bedömningar.”Läget kan förvärras kraftigt för många av de arter som inte pekas ut av de här modellerna om miljön förändras”, säger Torbjörn Ebenhard, forskningsledare vid Centrum för biologisk mångfald på Sveriges lantbruksuniversitet. Foto: Jörn Spolander– Det kan hjälpa till att identifiera arter i riskzonen. Men för att få svar på om de verkligen är hotade krävs att man följer dem över tid med fältstudier. Och omvänt kan man säga att läget kan förvärras kraftigt för många av de arter som inte pekas ut av de här modellerna om miljön förändras. Om till exempel skalbildande djur försvinner för att haven blir surare på grund av våra växthusgasutsläpp, säger Torbjörn Ebenhard.De två största hoten mot marina fiskar är överfiske och klimatförändringarna. En tröst i sammanhanget är att många fiskarter har god förmåga att återhämta sig – om de får chansen.– När det handlar om att rädda fiskbestånd så är egentligen den enda och helt avgörande åtgärden att sänka fiskeridödligheten, alltså den andel fisk som dör av fisket. Vi måste helt enkelt fiska mindre under den period som krävs. Många bestånd har en extremt god förmåga att komma tillbaka, säger Joakim Hjelm.",Teknologi
1,September mot rekordvärme – ”3-4 grader över det normala”,"DelaSeptember inleddes med värmerekord – och sedan dess har den onormala värmen fortsatt. Månaden är flera grader över det normala och i norr ser den ut att bli den varmaste som uppmätts.– Sverige ingår i den höga globala medeltemperatur vi har just nu, säger Sverker Hellström, klimatolog vid SMHI.Under den första helgen i september hände något som aldrig hänt tidigare under SMHI:s över 100 år långa mätserier. Temperaturer på över 30 grader uppmättes i Sverige – på en septemberdag. På mätstationen i Helsingborg uppmättes 30,5 grader. SMHI gick ut och varnade riskgrupper för hettans hälsokonsekvenser – forskning visar att så höga temperaturer i Sverige ökar dödligheten hos framför allt äldre.Sedan dess har det visserligen blivit markant svalare i hela landet, men temperaturerna har fortsatt att vara mycket över de normala. I landets norra delar ser september 2024 ut att bli den varmaste septembermånad som uppmätts.– Vi ligger på 1-3 eller kanske 4 grader över det normala i olika delar av landet. Om de här medeltemperaturerna står sig blir det rekord på de flesta stationer i norra Norrland, säger Sverker Hellström.Den svenska rekordvärmen kommer samtidigt som världen som helhet går mot ett av de två varmaste åren som någonsin uppmätts. De senaste 12 månaderna, alltså september 2023 till och med augusti 2024, har varit 1,64 grader varmare än före industrialiseringen enligt EU:s klimattjänst Copernicus. Den 22 juli i år var den varmaste enskilda dagen som uppmätts av Copernicus, vars data sträcker sig bak till 1950-talet. En ny rapport från Copernicus visar hur antalet dagar med hälsofarliga nivåer av hetta var rekordmånga i sydöstra Europa, med bred marginal. Temperaturen i Medelhavet var också den varmaste som uppmätts.– Vi har i över ett år haft högre global medeltemperatur än vi haft tidigare. Och Sverige är en del av världen, vi ingår i den höga globala medeltemperaturen just nu, säger Sverker Hellström.Även om september 2024 har varit osedvanligt varmt behöver man inte gå särskilt långt tillbaka för att hitta det tidigare rekordet påpekar Sverker Hellström.– Även september 2023 var rekordvarm på många håll.Men de senaste månaderna har inte bara varit varma i vår del av världen, utan också ovanligt blöta. Enligt Copernicus var sommaren 2024 betydligt blötare än genomsnittet i västra och norra Europa – och då hade inte de kraftiga översvämningarna i Centraleuropa ännu inträffat.Finns det någon koppling mellan skyfallen och de höga temperaturerna?– En varm atmosfär kan hålla mer vattenånga, vilket gör att mer vatten kan falla ut som nederbörd. När det gäller skyfallen i Europa visar en analys att väderhändelsen i sig hade kunnat inträffa även utan klimatförändringen, men allt annat lika så fick man mer regn nu än vad man hade fått i samma väderhändelse tidigare, säger Sverker Hellström.",Väder
1,Helomläggning av kyrkans skogsbruk föreslås: ”Skogen ska göra klimatnytta”,"Sveriges femte största skogsägare – Svenska kyrkan – bör minska sina avverkningar och införa ett mer naturnära skogsbruk.På så sätt kan klimatnyttan öka och mer biologisk mångfald skyddas.Det föreslår kyrkans egen skogsutredning – som går på tvärs mot vad den svenska skogsnäringen förespråkar.De senaste åren har Svenska kyrkan fått växande intern kritik för sitt skogsbruk, vars huvudfokus i dag ligger på ekonomisk avkastning.DN har tidigare avslöjat att kyrkan avverkar stora områden av gammal, värdefull skog. Samtidigt har motioner om att förändra skogsbrukets inriktning mot större hänsyn till klimat och miljö avslagits.I april 2023 fick Göran Enander, tidigare generaldirektör för Skogsstyrelsen, uppdraget att utreda hållbarheten i kyrkans skogsbruk.Nu är utredningen ”Kyrkan och skogen” klar – och utredaren föreslår en grundläggande kursändring för hela kyrkans skogsbruk.Svenska kyrkan äger 460 000 hektar skog. Här ärkebiskop Martin Modéus, kung Carl Gustaf och drottning Silvia vid invigningen av biskopen Teresia Derlén i Härnösands stift utanför Uppsala Domkyrka den 22 september. Foto: Anders Wiklund/TT20 procent av skogsarealen bör enligt utredaren skyddas för biologisk mångfald och kolinlagring och 33 procent ställas om till naturnära skogsbruk. Med naturnära skogsbruk menas ett mer skonsamt, småskaligt och varierat skogsbruk än det kalhyggesbruk som i dag bedrivs på 97 procent av den brukade skogsarealen i Sverige.Dessa två förändringar berör tillsammans mer än hälften av Svenska kyrkans skogsegendomar på totalt 460 000 hektar skog – eller en yta 122 gånger större än Tyresta nationalpark.– Den viktigaste förändringen är ett större fokus på att skogen ska göra klimatnytta, i stället för att enbart ha fokus på högsta möjliga produktion. Jag vill också se ett större ansvar för biologisk mångfald genom en betydligt större andel skog som inte brukas, säger Göran Enander till DN.Göran Enander är utredare av Svenska kyrkans skogsförvaltning. Tidigare har han bland annat varit landshövding i Uppsala län (2016-2023) och generaldirektör för Skogsstyrelsen (2003-2008). Foto: Pontus Lundahl/TTMen även på den resterande arealen – 47 procent av kyrkans skogsareal – ska skogsbruket bli mer varsamt, med ökad hänsyn till klimat och miljö.Hyggen ska göras mindre, fler träd ska lämnas kvar vid avverkning, andelen lövträd ska öka och träden ska få växa längre innan de avverkas, så att de hinner lagra mer kol. På så vis menar utredaren att kyrkan även kommer att få ut mer timmer vid avverkningar.I dag går mer än 80 procent av trädbiomassan vid avverkningar till kortlivade produkter som pappersmassa och bioenergi – som släpper ut all den lagrade koldioxiden i atmosfären igen när de förbränns.– Vi är ganska tydliga med att det som är mest klimateffektivt för skogen, det är att minska avverkningen nu, att låta skogen stå längre och binda mer kol och att få ut mer timmer som kan göra klimatnytta när det ersätter andra material, säger Göran Enander.Utredningen tar avstamp i vad den samlade vetenskapen i dag säger om skogens klimatnytta: att skogen gör större klimatnytta som kolsänka än om den används för största möjliga produktion.Utredningen föreslår också att skogsbruket ska ta större hänsyn till rennäringen. Foto: Henrik Montgomery/TTFlera av åtgärderna som utredningen föreslår går på tvärs mot vad skogsnäringens intresseorganisation Skogsindustrierna förespråkar. Göran Enander ser inget problem med det.– Svenska kyrkan är inget skogsbolag, utan en enskild skogsförvaltare som utifrån lagstiftningen har stor möjlighet att påverka sin inriktning. Vi bygger vårt betänkande på den senaste forskningen och även på underlag från Skogsstyrelsen och Naturvårdsverket. Och jag känner mig trygg i de bedömningar vi gör, säger han.Utredningen föreslår också att skogsbruket ska ta större hänsyn till rennäringen, bland annat genom ökad gallring och stopp för markberedning (att riva upp jorden på hyggen för att ge nya plantor grogrund) i renskötselområden. Dessutom ska alla bestånd av den främmande arten contortatall avvecklas inom en 10-årsperiod och ersättas med svensk tall.– Contortatallen är rennäringens dilemma. Dels försvinner all marklav, dels vill renarna inte gå igenom den täta skogen. Vi vill leverera när det gäller Svenska kyrkans ursäkt till samerna genom att anpassa förslagen till urfolksrätten och genom ett helt annat brukande av skogen i Sápmi, säger Göran Enander.Omställningen kan innebära att kyrkan på kort sikt förlorar en fjärdedel av sina nettointäkter från skogsbruket. Foto: Johannes ÄngDen föreslagna omställningen bedöms innebära att kyrkan på kort sikt förlorar en fjärdedel av sina nettointäkter från skogsbruket – drygt 100 miljoner per år eller 0,4 procent av de samlade intäkterna.Utredningen kommer nu att gå ut på remiss och behandlas på nästa års kyrkomöte i oktober-november. Förändringarna föreslås träda i kraft den 1 januari 2026.",Klimat
1,Svenska medier kluvna till att fortsätta använda X – ”Mer hårt och extremt”,"The Guardian lämnar X. Ska svenska tidningar följa efter? DN har pratat med fem svenska medier om hur de resonerar kring Elon Musks plattform.– Vi kommer för närvarande inte att publicera något där från våra officiella konton, säger DN:s chefredaktör Peter Wolodarski.Donald Trumps och Elon Musks allt mer närgångna umgänge de senaste åren nådde nya höjder under valkampanjen och nu har Tesla- och X-ägaren erbjudits en officiell roll i Trump-administrationen: han ska effektivisera den amerikanska staten, heter det, ”skära i byråkratin”. Det har väckt frågor kring framtiden för plattformen X (tidigare Twitter) som Elon Musk, genom en dramatisk process, förvärvade 2022.Den brittiska dagstidningen The Guardian meddelade på onsdagen att de överger X, som de kallar för en ”toxisk” medieplattform, och anklagar Elon Musk för att ha använt dess inflytande i politiskt syfte. Dagen därpå tog även spanska La Vanguardia avsked av plattformen.Att etablerade medier börjar lämna X beror på att man inte längre vill kopplas till Elon Musk, menar Christian Christensen, forskare i journalistik vid Stockholms universitet.– Förutom att Musk öppet attackerar många av de medier som är aktiva där så har användandet av X börjat ses som en acceptans av vad Elon Musk håller på med ideologiskt.”Vi kommer för närvarande inte att publicera något på X från våra officiella konton”Dagens Nyheter har sedan en tid dragit ned sin aktivitet på plattformen och prioriterar i stället andra sociala medier.– Sedan Elon Musk tog över har plattformen alltmer smält samman med hans egna och Donald Trumps politiska ambitioner, samtidigt som klimatet på X blivit mer hårt och extremt. Därför kommer vi för närvarande inte att publicera något där från våra officiella konton, säger DN:s chefredaktör Peter Wolodarski.DN:s chefredaktör Peter Wolodarski. Foto: Magnus HallgrenDet hårda samtalsklimatet på X märker även tidningen Kvartals chefredaktör Jörgen Huitfeldt av. Han kallar det ”ohövligt, otrevligt och okonstruktivt”. Men att Elon Musks roll i valrörelsen skulle ha påverkat innehållet på X är inget han reflekterat över, och det finns inga planer på att Kvartal ska lämna plattformen.– Många är trots allt där, inte minst många som sprider journalistiskt innehåll vidare. Det är ett sätt för oss att nå ut egentligen, det är så enkelt.Jörgen Huitfeldt jämför Elon Musk med plattformens tidigare ägare:– Musk är en yttrandefrihetsfundamentalist, och jag har svårt att se att han kommer att börja censurera människor på motsvarande sätt som under Jack Dorsey-regimen.Det finns de som hävdar att Elon Musks ledarskap över X har banat väg för Trumps valrörelse och att algoritmerna förändrats sedan hans tillträde. Utöver att Musks egna inlägg ofta syns högst upp på hemsidan, lyfter journalistikforskaren Christian Christensen fram att den ”blå bocken”, som tidigare fanns för att verifiera kända personers identitet, i dag bara betyder att man betalat åtta dollar i månaden. Man har sett att det bland de som betalar för ett sådant konto ofta sprids ideologiska budskap som passar in i Trumps politiska ambition. Dessutom hamnar de högre upp i kommentarsfälten.– Man får försprång i diskussionen om man betalar, säger han.Trots det stannar alltså många medier kvar på X. Ett exempel är SvD, som förvisso inte prioriterar X särskilt högt i dagsläget.– Om personer hittar till oss därifrån är det bra, men det är inte en jätterelevant plattform, vi lägger inte stora resurser och får inte samma trafik därifrån längre, säger SvD:s redaktionschef Erik Hedtjärn.”Någonstans måste man sätta ned foten och säga att vi flyttar oss inte”Efter stor diskussion, både på tidningssidorna och internt på redaktionen, har även Dagens ETC landat i att det finns ett värde i att vara kvar på X – som motvikt, för att ”inte låta Trump vinna”.– Att stanna som journalistisk produkt ser jag som en motståndshandling i dag. Individer eller medier som står för grundläggande värden som mänskliga rättigheter ska inte fly från plattform till plattform allteftersom de blir högerextremt dominerade. Någonstans måste man sätta ned foten och säga att vi flyttar oss inte, säger Dagens ETC:s chefredaktör Andreas Gustavsson.Han tycker att diskussionen framöver borde handla mer generellt om de stora techbolagens inflytande över det offentliga samtalet.– Många stora plattformar slipper kritik. Jag noterar att väldigt många medier finns kvar på exempelvis Facebook, som jag skulle säga är minst lika problematisk.”Jag tror att X är en förlorad plattform”Karin Schmidt, redaktionschef på Aftonbladet, ser saken på ett annat sätt.– Jag tror att X är en förlorad plattform, säger hon.Aftonbladet lade ut sin sista tweet den 6 september 2023. Karin Schmidt beskriver beslutet i redaktionsledningen sensommaren 2023 som enhälligt: tiden var mogen för Aftonbladet att lämna X. De har inte märkt av några negativa reaktioner varken från journalisterna själva eller från läsarna.– Det har gått alldeles utmärkt. Jag tror att vi tog det som hände på Twitter på för stort allvar, när vi egentligen borde ha sett det som ”den lilla ankdammen Twitter”.Aftonbladet fokuserar mer på andra sociala medier, som Tiktok. Foto: Jonathan Raa/TTI stället läggs mer fokus på andra sociala medier. Ett sådant är den kinesiskägda appen Tiktok, som också fått kritik för att sprida desinformation, och dessutom bedöms vara en säkerhetsrisk av bland annat USA.– Till skillnad från X tror jag att det är så viktigt att vi är på Tiktok, där kan vi vara ett motflöde till fake news.En timme efter The Guardians avskedsartikel kom svaret från X-ägaren Musk: ”De är irrelevanta”.Journalistikforskaren Christian Christensen hävdar det motsatta.– Om de etablerade mediebolagen försvinner ockuperas X nästan enbart av desinformation och skvaller. Även de användare som inte håller med dessa medier kommer att tänka: ”Vad är det för poäng att vara kvar här?”. Det blir en sakta död.",Media
1,”Trumps valseger stärker Bolsonaros återkomst i Brasilien”,"RIO DE JANEIRO. Donald Trumps valseger stärker Jair Bolsonaros chanser att återvända till makten i Brasilien. Det menar hans son, kongressledamoten Eduardo Bolsonaro.– Om Trump återvände i USA finns det en chans att Bolsonaro kan återvända i Brasilien, säger han till den brasilianska tidningen Folha de S. Paulo.Brasiliens före detta president är inne på samma linje och menar att Trumps återkomst till Vita huset är ett mycket viktigt steg mot hans egen dröm om att delta i det brasilianska presidentvalet 2026. Problemet är att valdomstolen i Brasilien har förbjudit honom från att ställa upp. Ett beslut som Bolsonaro överklagat.– Det är som en tusenstegsvandring. Du måste ta det första steget, du måste ta det tionde. Och Trump är ett mycket viktigt steg, säger Jair Bolsonaro, 69, till tidningen Folha de S. Paulo.När Bolsonaro var Brasiliens president mellan 2018 och 2022 sammanföll det med Trumps första mandatperiod i Vita huset. Presidenterna för den amerikanska dubbelkontinentens två största och mäktigaste länder träffades flera gånger och inledde ett nära samarbete.– Jag har alltid haft en bra relation med Trump. Han var orolig för att Brasilien skulle bli ett nytt Venezuela. Han ville göra Brasilien till en förebild för demokratin i Sydamerika, säger Bolsonaro.När Trump hävdade att USA:s president Joe Biden kom till makten med hjälp av valfusk var Brasiliens president den som gav honom mest stöd.– Jag var den siste statschefen att erkänna Bidens seger. Det glömmer Trump inte.Förra året dömdes Bolsonaro av Brasiliens valdomstol till att inte få ställa upp i nästa presidentval på grund av spridande av falska nyheter om valprocessen. Bolsonaro menade att landets digitala valurnor var manipulerade och hävdade att vänsterledarenLula da Silva kom tillbaka till makten genom valfusk. Bolsonaro uppviglade sina anhängare att störta Lula da Silva genom en stormning av presidentpalatset, kongressen och Högsta domstolen den 8 januari 2023.Bolsonaro står åtalad för att ha försökt genomföra en statskupp och riskerar att hamna i fängelse. En av domarna i Brasiliens Högsta domstol, Alexandre de Moraes, har utfört ett reseförbud för honom, vilket gör att Bolsonaro inte kan resa till Washington för att närvara den 20:e januari då Trump ska sväras in som president.– Jag kommer att överklaga till Alexandre de Moraes. Han får besluta. Jag tror inte att han kommer säga nej till världens mäktigaste man.Bolsonaros son, kongressledamoten Eduardo Bolsonaro, anser att Trumps valseger kommer att sätta press på valdomstolen i Brasilien att upphäva förbudet för Bolsonaro att ställa upp i presidentvalet 2026.– Trump blev förföljd, åtalad och hotad med fängelse, men återvände. Det är samma historia som kan hända med Bolsonaro, säger Eduardo Bolsonaro, 40, till Folha de S. Paulo.Eduardo Bolsonaro är nära vän med Donald Trump och var en av 85 personer som bjöds in till valvakan i Trumps hem Mar-a-Lago i Florida. Eduardo Bolsonaro försvarar sin pappa och menar att han inte uppviglade till en statskupp, utan till en politisk manifestation den 8 januari förra året när de demokratiska institutionerna i huvudstaden Brasília stormades.– Syftet är inte att genomföra en rättvis rättegång utan att skrämma folk från att uttrycka sig till förmån för konservativa, politiska idéer, menar Eduardo Bolsonaro som också är nära vän med Trumps före detta strateg Steve Bannon.",Politik
1,En halv miljon träd höggs ner för Teslas fabrik,"Satellitbilder avslöjar att 329 hektar skog har avverkats för bygget av Teslas jättefabrik utanför Berlin, skriver The Guardian.Avverkningen, som motsvar ungefär 500 000 träd, har skett mellan mars 2020 och maj 2023, enligt miljöanalysföretaget Kayrros.– Teslafabriken i Tyskland har lett till ganska omfattande avverkning. Det måste förstås sättas i relation till vinsterna med att ersätta bilar med förbränningsmotor med elektriska fordon, säger Antione Halff, chefsanalytiker på Kayrros.Han säger att de nedhuggna träden motsvarar 13 000 ton koldioxid, jämförbart med vad som släpps ut årligen av 2 800 vanliga bilar med förbränningsmotor i USA.– Det är en bråkdel av antalet elektriska bilar Tesla producerar och säljer varje kvartal. Du kommer alltid att få göra kompromisser, så du måste vara medveten om vad kompromisserna innebär.Bygget av den tyska fabriken har varit kontroversiellt och omgärdat av protester. Sedan maj har klimataktivister ockuperat trädkojor i närheten och försökt storma anläggningen.I juli godkändes planerna på att bygga ut anläggningen för att fördubbla produktionen till en miljon bilar per år.",Klimat
1,Aktivister sprejade färg på Stonehenge,"Klimataktivister har sprejat orange färg på monumentet Stonehenge i England, rapporterar SVT.Det förhistoriska monumentet Stonehenge, beläget i sydvästra England, utsattes på onsdagen för skadegörelse.Två personer har gripits av brittisk polis sedan klimataktivister sprejat orange färg på stensättningen.Stonehenge, som uppfördes mellan år 3000 och 1600 före Kristus, klassas av Unesco som ett världsarv. På torsdagen inträffar sommarsolståndet, då tusentals personer väntas besöka monumentet.",Klimat
1,Frysen inget bra gömställe för kontanterna,"Ha kontanter hemma, uppmanar myndigheterna.Men hur skyddar man bäst sina hemmaliggande värdesaker mot inbrottstjuvar?– Ska man gömma sina saker i hemmet får man vara riktigt kreativ, säger Lina Nilsson, rådgivningsexpert på Stöldskyddsföreningen.DelUppmaningen till svenska hushåll från Myndigheten för samhällskydd och beredskap är tydlig:Om krisen eller kriget kommer är det bra att ha kontanter hemma. De ska helst vara i olika valörer och räcka för minst en vecka.Den som blir av med sina kontanter vid ett inbrott kan dock inte räkna med att få hela beloppet tillbaka på försäkringen. Hemförsäkringarna hos de största försäkringsbolagen täcker upp till mellan 3 000 och 5 000 kronor i förlorade kontanter.Samtidigt tycks det vara just kontanter som inbrottstjuvarna nu för tiden är extra intresserade av.– På 80-talet tog tjuvarna med sig släpvagn och lastade den full med större elektronik. Det gör de inte längre. Nu tar de sig in för att leta efter kontanter, smycken och andra mindre värdesaker som är lätta att ta med sig, säger Lina Nilsson, rådgivningsexpert på Stöldskyddsföreningen.Lina Nilsson, rådgivningsexpert på Stöldskyddsföreningen. Foto: Jonas LindkvistSå hur skyddar man bäst sina värdesaker mot tjuvarna?– Vi rekommenderar att man har sina värdesaker i ett bankfack. Finns inte den möjligheten så är rekommendationen att ha värdesakerna i ett certifierat säkerhetsskåp, som då måste monteras på rätt sätt i hemmet så att de inte går att få med sig, säger Lina Nilsson.– Ska man gömma sina saker i hemmet får man vara riktigt kreativ, så enkelt är det.Det duger inte att ha dem längst in i garderoben, i frysen eller i tvättkorgen. Tjuvarna letar där också.Under vintermånaderna ökar inbrotten. Lina Nilsson slår ett slag för tipset om att lämna lamporna på för att hålla tjuvarna borta. Och att ta hjälp av varandra.– Vi har sett att Grannsamverkan är väldigt effektivt för att hålla tjuvarna borta. När de boende är observanta och håller koll åt varandra, så märker inbrottstjuvarna av det.Är det säkert med kassaskåp? Arkivbild. Foto: Claudio Bresciani / TTGrannsamverkan är en metod för att minska risken för inbrott i bostadsområden. Ungefär 30 procent av de svenska hushållen är anslutna till systemet, som är gratis att använda.– Man pratar ihop sig som grannar och får sedan en utbildning av den lokala polisen. Man får broschyrer och kan ladda ner en app dit polisen och andra aktörer kan skicka tips eller information när något händer i området, säger Lina Nilsson.Stöldskyddsföreningens tips och åtgärder som kan försvåra för tjuven:● Förvara helst dina värdesaker i ett bankfack eller säkerhetsskåp. Om du väljer att ha ett säkerhetsskåp hemma är det viktigt att det är certifierat och monterat på rätt sätt, det vill säga ordentligt fastbultat i golvet. Notera att det inte är tillåtet att förvara just kontanter i ett bankfack, så för dem är det säkerhetsskåpet som gäller.● Fundera på att skaffa DNA-märkning till dina värdesaker. Det är en vätska som innehåller unik DNA-kod och som penslas på värdesaker. Märkningen är i princip omöjlig att ta bort, men desto enklare för polisen att spåra.● Försvåra för tjuvarna att ta sig in genom att ha ett certifierat lås på dörren. Men, kom ihåg att det inte hindrar tjuvarna från att krossa en fönsterruta och komma in den vägen.● Överväg larm utifrån hushållets behov. Är du bortrest längre perioder kan det vara en god idé att ha ett larmsystem med någon form av uttryckningstjänst inkluderad. Är du oftast hemma, kan det dock vara mer kostnadseffektivt med en enklare larmlösning.● Glöm inte bort belysningen. Ha tidsinställda lampor på inomhus när du inte är hemma, oavsett om du bor i villa eller lägenhet. Bor du i villa, skaffa också lampor med sensorer i trädgården som tänds av rörelser.● Ha en nyckelkåpa på låsvredet om du bor i lägenhet. Tjuvarna bryter ogärna upp låset, de låser hellre upp inifrån med ett verktyg som de trär in genom brevinkastet. Det finns säkra brevinkast genom vilka man inte kan se eller ta sig in.● Ta initiativ till att involvera ditt lägenhetshus eller bostadsområde i Grannsamverkan. Grannar som har koll på och åt varandra har visat sig vara ett effektivt skydd mot inbrott.",Ekonomi
1,Vädret fortsätter orsaka risk för trafikproblem,"SMHI:s vädervarningar håller i sig och fortsatt ymnigt snöfall råder längs stora delar av Sveriges östkust. I området kring Skellefteå kan vädervarningen under torsdagen höjas till orange.– Det här kommer inte att vara färdigt på ett tag, säger Trafikverkets Bengt Olsson.Trafikverket meddelar på torsdagsmorgonen att det varit halt på en rad ställen i landet på grund av snöovädret sedan onsdagskvällen. Bland annat har det bildats en kilometer lång kö på E20 mellan Vänern och Vättern.– En lastbil hade satt sig och när vi väl fått bort den är det flera andra som inte vågar åka upp för Finnerödjabacken som är ganska känd i de här sammanhangen, säger Trafikverkets presschef Bengt Olsson.Prognosen för lågtryckets effekter ser ut att stämma helt då kustområdet kring norra Svealand och södra Norrland har fått flera decimeter snö i kraftiga vindar. Trafikverket meddelar tidigt på morgonen att både väg- och järnvägstrafiken kan få problem, också för risken att träd faller över vägbanan.– Norra Uppland har fått uppemot 40 centimeter snö och i Gävletrakten är det 30 centimeter. Vi har inte fått till oss uppgifter om några större trafikproblem vilket förhoppningsvis beror på att folk har tagit till sig varningarna och då ska det ju egentligen inte behöva bli kaotiskt, säger SMHI:s meteorolog Linnea Rehn Wittskog.SMHI:s gula nederbördsvarningar gäller tills vidare till 18-tiden i nordöstra Svealand och till klockan 15 längs södra Norrlandskusten mellan Gävle och söder om Sundsvall. I ett särskilt utpekat område i den trakten är varningen orange fram till 10-tiden på torsdagen och det har på morgonen utökats till att omfatta även Uppsala, men det kan också komma att höjas till den nivån längre norrut.– Den är gul men kan uppgraderas till orange vid lunchtid någon gång. I så fall kommer det att gälla kusten kring Skelleftebukten, alltså längs Umeå, Robertsfors och Skellefteå, säger Linnea Rehn Wittskog.Den regionala busstrafiken i norr om Uppsala är i stor utsträckning inställd eller kör med nedsatt hastighet, och mellan Tierp och Gävle har Trafikverket stängt tågtrafiken helt för att åka dit och snöröja spår eller växlar. Bengt Olsson beskriver det som en ”never ending story” då de så snart de är klara måste börja om på nytt.– Vi håller med SMHI om att människor verkar ha hörsammat varningarna, men det här kommer inte att vara färdigt på ett tag. Behöver man ge sig ut och resa på vägarna längs Östersjökusten norr om Uppsala gäller det att följa väderleksrapporterna, framför allt de lokala sändningarna, säger Bengt Olsson.Trafikverket har placerat ett antal tungbärgare längs E4 norr om Uppsala för att kunna dra bort lastbilar i nöd och myndigheten har också omgrupperat andra resurser för att hantera läget. Under onsdagen hade Tierps kommun bett om två bandvagnar och fler kommuner har gjort liknande förfrågningar.– Väder är väldigt kraftfullt när det väl sätter den sidan till. Bandvagnar och annat kan användas för att transportera människor till att hämta medicin, mat eller andra viktiga saker, men det kan inte dra bort fordon och några beslut om det har ännu inte fattats, säger Bengt Olsson.",Väder
1,Expert: Det krävs starka bevis för att borda fartyget,"Danska marinen följer det kinesiska fartyget Yi Peng 3, som nu ligger stilla mellan Sverige och Danmark.Att det misstänkta sabotaget inträffade i svensk ekonomisk zon ger Sverige viss möjlighet att gå ombord.– Det måste finnas starka skäl, säger Johan Schelin, professor i sjörätt vid Stockholms universitet.DelaSedan natten mot tisdagen har två fartyg från Danmarks flotta följt det kinesiska fartyget Yi Peng 3. I skrivande stund ligger det stilla i Kattegatt mellan Sverige och Danmark, i danska vatten.Trots att samarbetet mellan länderna kring Östersjön är omfattande är det inte sannolikt att danska myndigheter kommer ingripa och borda fartyget, menar Johan Schelin.– Problemet är att det finns misstankar om sabotage, som är en form av hybridkrigsföring, men det är fortfarande så att det råder fred. Man har inte aktiverat artikel fem i Natostadgan. Det gör att det i ett sådant här gråzonsläge blir svårt att ingripa.Skadorna på de två kablar som misstänks ha saboterats i Östersjön ligger i internationellt vatten, men i svensk ekonomisk zon. Det ger Sverige både rättighet och skyldighet att utreda händelsen, menar Johan Schelin.– När det gäller juridik är det ju ofta kopplat till territorie. Normalt är det bara flaggstaten som har exklusiv jurisdiktion över fartyg på internationellt vatten, men att det skett i svensk ekonomisk zon ger Sverige vissa möjligheter, säger han.Johan Schelin är professor i sjörätt vid Stockholms universitet.Svensk polis har inlett en förundersökning, som leds av en åklagare från riksenheten mot internationell och organiserad brottslighet. Polisen skriver i ett pressmeddelande att de är intresserade av ett fartyg som setts vid platserna för de misstänkta sabotagen, men att fartyget för närvarande inte befinner sig i svenska vatten.Per Engström på Nationella operativa avdelningen bekräftar för TT att polisen intresserar sig för det kinesiska fartyget Yi Peng 3 som befinner sig utanför Danmarks kust.Den danska flottan har sedan natten till tisdag följt Yi Peng 3.Johan Schelin lyfter att Sverige har möjlighet att borda ett fartyg som misstänks ha begått brott i den ekonomiska zonen.– Vid brottsmisstanke kan Sverige definitivt borda ett sådant fartyg, med hjälp av marina stridskrafter eller kustbevakningen.Tror du att det kommer hända?– Det krävs att man har någon form av ganska stark misstanke om att brott begås. Det måste finnas starka skäl.",Försvar
1,Demirok till kritikerna: ”Håll åsikterna internt”,"Enligt Expressen finns ett internt missnöje med centerledaren Muharrem Demirok. Kärnan i kritiken handlar om den process som rör partiets vägval framåt i regeringsfrågan och att Demirok redan uppfattas ha valt S-ledaren Magdalena Anderssons sida.– Det är uppenbart att det debatteras ganska intensivt nu, säger han när DN träffar honom på hans kontor i riksdagen.Han säger att Centern efter valet 2022 hamnade i en situation där väljarna tyckte att partiets enda fråga var motståndet mot Sverigedemokraterna.– Det är ingen bra grund att stå på. Jag drog i gång processen och det skapar friktion och frågor dyker upp.Redan förra hösten sade Demirok i en intervju med DN att han vill sitta i regering med S-ledaren Magdalena Andersson.Ångrar du att du sagt att Andersson är din statsministerkandidat?– Nej, jag har sagt att verkligheten är vad den är. Hon är den enda som öppnar upp dörrar och jag är jätteglad över det.Vad skulle du vilja är Centerns korta svar i regeringsfrågan?– Jag ser en framtida regeringsbildning mellan de sex partier som finns innanför ytterkanterna. Det kräver att andra öppnar dörrar. Den som har hållit dörren öppen hela tiden är Magdalena Andersson.Muharrem Demirok vädjar till centerpartisterna att hålla debatten internt. Foto: Martin SvenssonDemirok har tidigare sagt att han inte vill ha något samarbete med Vänsterpartiet i en regering och något budgetsamarbete ”ser han inte framför sig”, säger han nu.Nu vädjar han till centerpartisterna att hålla debatten internt i partiet.– Jag vill verkligen uppmana alla att stanna upp, andas och ta diskussonen med varandra internt. Det här blir ovärdigt.Vill du sätta munkavle på centerpartisterna?– Inte alls, vi har oerhört högt i tak. Men när diskussionerna blir externa på det här sättet, då blir folk lite tillbakadragna i vad man kan och inte kan säga. Jag vill inte se det.Enligt Expressen rör en del av kritiken vad som hände på ett möte i partistyrelsen nyligen, där Demirok ska ha uppfattats ta ställning för Andersson som statsministerkandidat. På mötet presenterades också fyra punkter inför valet 2026 som enligt tidningen inte ska ha förankrats internt innan mötet. Punkterna handlar bland annat om att partiet ska gå till val på sakpolitik, att Centerns stöd för en statsminister inte är gratis och att partiet måste få stort inflytande.Hur väl hade du förankrat det i partistyrelsen innan?– Det är en diskussion vi haft väldigt länge. Jag kanske missbedömde att det var självklara frågor.Det finns en bild av att du gått för hårt fram och pushat. Borde du ha gjort det annorlunda?– Enskilda möten tänker jag inte fastna i. Jag är den första partiledaren som öppnat för den här processen. Den processen kommer jag fortsätta. Men det är klart att vi alla lär oss från varje möte. Men jag har aldrig haft någon ambition att runda några processer.Jag har förstått att man i riksdagsgruppen inte heller är helt eniga om den process som pågår. Vad är din bild?Muharrem Demirok skrattar och säger att han har riksdagsgruppen med sig.– Det kommer att vara jobbigt att fatta vissa beslut. Men gör vi inte det så går vi till val på samma situation vi hade 2022 och det är ett recept på misslyckande.”Inga ställningstaganden kommer att göras utan att varenda gräsrot får vara med och göra sin röst hörd”, säger Demirok. Foto: Martin SvenssonPå grund av turbulensen anser han att partiet kanske kommer att behöva tidigarelägga beslutet om partiets vägval i regeringsfrågan.– Men inga ställningstaganden kommer att göras utan att varenda gräsrot får vara med och göra sin röst hörd.Det har beskrivits hur flera personer i partiet saknar förtroende för dig. Är du orolig över din position?– Det är svårt att veta vad folk vill när de är i skuggorna. Och vad skulle alternativet vara? Det är det som gör den här skuggboxningen så svår. Jag har fått svara på mängder av frågor de senaste dagarna. Jag har fått prata om min etnicitet, att det här skulle bero på det, och att det finns en oro kring det. Vad skickar det för signaler till de förtroendevalda vi har med annan etnisk bakgrund? Jag blev inte vald på grund av min etnicitet, utan utifrån min kompetens och det förtroende jag upplevde att jag hade. Att man inte vet vem som står bakom saker blir ovärdigt en folkrörelse.Det har också lyfts kritik mot din ledarstil. Hur skulle du beskriva den?– Jag kan gå tillbaka till vad valberedningen och medlemmarna som nominerade mig sa: ett lyssnande ledarskap. Jag valdes på löftet att göra den här resan tillsammans.Du har inga planer på att avgå?– Nej.",Politik
1,Myndigheter köper utrustning av dömd vapenhandlare,"Mannen är dömd för illegala vapenaffärer och utpekad nätverkskriminell.Personer i Dödspatrullen, Shottaz och Vårbynätverket har köpt skyddsutrustning i hans säkerhetsbutik.Det har även Polisen, Ekobrottsmyndigheten och Försvarsmakten.På väggarna syns hjälmar, skyddsglasögon och på ett stort bord ligger skyddsvästar. Säkerhetsbutiken ligger på Östermalm i Stockholm och ägs av en dömd vapenhandlare, en affärsman i 50-årsåldern. Butiken har länge dragit till sig personer som polisen är intresserad av.Gängkriminella – från några av de mest våldsamma nätverken.En kväll hösten 2017 var spanare utanför butiken och iakttog hur medlemmar ur Dödspatrullen var där inne och tittade på skyddsvästar: ”Direkt när sällskapet lämnat platsen kom ägaren ut och stängde”, står det i spaningsrapporten.Mannen i 50-årsåldern hade nyligen dömts för att ha medverkat i olaglig, internationell vapenhandel. Trots det skulle spanarnas egen arbetsgivare snart köpa skyddsvästar i samma butik.För samtidigt som polisen med ena handen har utrett vapenhandlaren – har den andra handen gjort affärer med honom.År 2017 dömdes affärsmannen för grovt brott mot lagen om krigsmateriel, för att ha försökt sälja vapen och annan utrustning till aktörer i flera länder. Men i säkerhetsbutiken på Östermalm i Stockholm fortsätter kommersen. Foto: Niklas PorterPolismyndigheten är inte ensam. Även Försvarsmakten, Kriminalvården och Ekobrottsmyndigheten finns bland butikens kunder. Myndigheterna har köpt in skyddsvästar, handfängsel, batonger och annan utrustning.De senaste affärerna skedde så sent som ifjol.Under samma period är mannen misstänkt för att ha begått brott riktade mot polisen. Nu är han åtalad för att ha förmått en kvinna på underrättelseenheten vid Nationella operativa avdelningen att läcka hemligstämplade uppgifter till honom.Fakta.Vapenhandlare i Sverige och utomlands￭ Affärsmannen i 50-årsåldern hade tidigare, via ett av sina säkerhetsföretag, tillstånd att bedriva handel med skjutvapen i Sverige, men det drogs in år 2008.￭ Mellan 2008 och 2015 försökte han utan tillstånd genomföra vapenaffärer med aktörer i flera olika länder. Leveranserna skulle exempelvis gå till Irak, Belarus och Libanon. Det handlade bland annat om att förmedla ett stort antal automatkarbiner, pistoler och ammunition.￭ I juni 2017 dömdes mannen i tingsrätten för brott mot lagen om krigsmateriel, grovt brott, samt för samma brott av normalgraden. Påföljden blev villkorlig dom och dagsböter. I utredningen, som DN rapporterat om, och i domen fanns uppgifter om att mannen tidigare skulle ha sålt skyddsutrustning till polisen och även till Försvarsmakten.Mannen i 50-årsåldern rör sig i två skilda världar.Han har en officiell sida där han sedan över ett decennium synts som affärsman, umgåtts med kändisar och anlitats av teveindustrin. På bilder poserar han på en välgörenhetsgala och på en bokrelease för en känd finanskvinna. På företagets sociala medier syns ordningsvakter och en journalist på Expressen använda skyddsvästar från hans bolag.Han har också medverkat i svenska medier och uttalat sig om vikten av god säkerhet och hur man kan skydda sig mot kriminella.Lika länge har mannen funnits på polisens radar. Redan år 2012 förekom han i en underrättelserapport om centrala personer inom den organiserade brottsligheten.I juni 2017 dömdes han för brott mot lagen om krigsmateriel, grovt brott, för att ha försökt göra affärer med vapen och ammunition med aktörer i flera olika länder.I en skrivelse från underrättelseenheten i polisregion Stockholm hösten 2023, som DN har tagit del av, beskrivs han som ”en känd nätverkskriminell person”.Den 19 september i år åtalades mannen misstänkt för att ha förmått en polisanställd kvinna att läcka hemliga uppgifter till honom. I hans säkerhetsbutik hittade polisen en gul mapp med polisdokument och på ett krypterat usb-minne fanns ytterligare handlingar. Däribland ytterligare en underrättelserapport där han återigen finns med. Rapporten heter ”Kriminella entreprenörer, specialister och möjliggörare inom den allvarliga och organiserade brottsligheten”.Fakta.Åtal för polisläcka￭ Ägaren av säkerhetsföretaget, och en kvinna som i flera år arbetade på polisens underrättelseenhet vid Nationella operativa avdelningen, åtalades i september 2024. Han misstänks ha förmått henne att läcka hemligstämplade uppgifter.￭ Upprinnelsen var en husrannsakan i mannens säkerhetsbutik då hemliga uppgifter hittades som gick att spåra till kvinnan.￭ Kvinnan och mannen är åtalade för grovt dataintrång respektive anstiftan till det, samt grovt egenmäktigt förfarande respektive anstiftan till detsamma. Båda nekar till brott.Utrustning från säkerhetsbutiken används flitigt i de senaste årens gängkrig. Gång på gång hittar polisen skyddsvästar med företagslogotypen när de slår till mot gängmedlemmar.Efter att tolvåriga Adriana sköts ihjäl i augusti 2020 ökade rädslan i den undre världen för fler skjutningar. En gängmedlem berättade i förhör att han gick in i säkerhetsbutiken.”NN svarar att han bor i Botkyrka och att ett litet barn blev skjuten vid McDonalds och därför har han en skyddsväst. NN köpte för 5 000–6 000 kronor.”Några månader senare köpte Polismyndigheten skyddsvästar i samma butik. De som skulle använda skyddsvästarna var spanare som arbetar mot grova brott. På fakturan stod ägaren själv som referens.Detta var inte Polisens första inköp. År 2018 köpte myndigheten närkampsdräkt och övningsbatonger.Skyddsvästar från samma säkerhetsbutik hittas gång på gång när polisen slår till mot grovt kriminella. Foto: PolisenAffärsmannen – som alltså pekas ut som känd nätverkskriminell av polisen – använder sina myndighetskontakter i sin marknadsföring. I säljbroschyrer, på hemsidan och i intervjuer har han framhållit att polisen är en av hans kunder.Samma sak gör han med en annan myndighet som har handlat från butiken: Försvarsmakten.I augusti 2017 köpte Försvarsmakten handfängsel. Två år senare infördes en spärr i myndighetens system så att Försvarsmakten inte längre kunde handla av säkerhetsföretaget.Försvarsmakten vill inte svara på varför spärren infördes eller om de i samband med det varnade andra myndigheter.Klart är att brottsbekämpande myndigheter fortsatte att göra affärer.DN har kunnat belägga att svenska myndigheter har handlat för åtminstone 180 000 kronor av säkerhetsföretag kopplade till affärsmannen, efter att han dömts för sin inblandning i de illegala vapenaffärerna.Så sent som i fjol gjorde två myndigheter inköp. Kriminalvården köpte in kampsportsutrustning, boxningshandskar, tandskydd och suspensoarer.Ekobrottsmyndigheten köpte in skyddsvästar och knivskyddshandskar.När DN når ägaren av säkerhetsföretaget vill han inte intervjuas. Han förnekar brott och att han skulle vara nätverkskriminell.DN har även bett om intervjuer med myndigheterna om varför de genomförde affärerna.Enbart Kriminalvården ställer upp.Per-Johan Åkerman är upphandlingsjurist vid Kriminalvården. Han säger att fängelserna är överbelagda och att pressen på att få fram fler platser är stor.– Vi gör vad vi kan för att bygga ut i en rasande takt.Flera säkerhetsföretag som går att koppla till affärsmannen har haft samma adress: butiken på Östermalm i Stockholm. Foto: Niklas PorterI fjol skulle en ny anstalt öppna, Åby utanför Uppsala, och nyanställda behövde snabbt en utbildning i självskydd. De ordinarie, upphandlade leverantörerna kunde inte leverera med tillräckligt kort varsel.– Vi fick information om att utrustningen hade gått till Ukraina. Det gick till exempel inte att få tag på handfängsel under en tid, säger Per-Johan Åkerman. Kriminalvårdens personal ringde runt bland gamla kontakter inom säkerhetsbranschen och fick tag på en säljare som hade börjat arbeta hos säkerhetsföretaget. – Man litade helt enkelt på säljaren. Och han kunde leverera.Behövs det bättre kontrollmöjligheter?– Ja. Ett problem är myndigheternas begränsningar att dela information med varandra.Underrättelseinformation är jättehemligt men vi vill naturligtvis inte göra affärer med nätverkskriminella, säger Per-Johan Åkerman.Polismyndigheten, Ekobrottsmyndigheten och Försvarsmakten skickar skriftliga svar via sina pressavdelningar om att det som har hänt är allvarligt, att inköpen rör mindre summor och inte har skett enligt upphandlade avtal, och att rutinerna behöver ses över. DN har även tagit del av interna mejl från polisen, där myndigheten själv konstaterar att inköpet till spanarna år 2020 gick till på fel sätt. Säkerhetspolisen vill inte svara på om myndigheten har gjort några inköp, utan meddelar att det omfattas av sekretess.",Vapen
1,Socialstyrelsen vill att fler snusare ska få hjälp att sluta,"Andelen snusare har ökat i Sverige, särskilt bland unga kvinnor. Nu vill Socialstyrelsen att fler ska få hjälp att sluta.– Nikotinet är farligare än man tidigare trott, säger Thomas Lindén, avdelningschef på Socialstyrelsen, i samband med att myndigheten uppdaterar sina nationella riktlinjer.Snus riskerar att påverka både hjärta och kärl och ge förhöjt blodtryck, enligt Socialstyrelsen. På lång sikt ökar snusning också risken för typ 2-diabetes och vissa cancertyper. Riskerna tros till stor del bero på nikotinet. Så kallat vitt snus, nikotinsnus, är inte nödvändigtvis mindre skadligt.När Socialstyrelsen nu uppdaterar sina rekommendationer för vård vid ohälsosamma vanor inkluderas även vitt snus. Vuxna som snusar dagligen, vare sig det är vitt eller brunt snus, bör erbjudas ett rådgivande samtal av vården, enligt de nya rekommendationerna. För barn gäller rådet även om det rör sig om mer sporadisk snusning.– Det finns många ämnen i snus och tobak som i sig är skadeframkallande men forskningen stärker ändå att nikotinet är farligare än man trott tidigare. Några sorter av det vita snuset har högre doser av nikotin än av tobaksnusen har, säger Thomas Lindén, avdelningschef på Socialstyrelsen.Förra året uppdaterade myndigheten gränsen för vad som ska definieras som riskbruk av alkohol. Numera gäller 10 standardglas eller mer per vecka, eller 4 standardglas eller mer per dryckestillfälle en gång i månaden eller oftare. Gränserna är samma för både män och kvinnor.Både vuxna och barn ska erbjudas stöd om man enligt de nya riktlinjerna har ett riskbruk av alkohol.– Värdena är satta för att sjukvården ska ha mellan tummen och pekfingret en nivå man ska reagera på. Det finns egentligen ingen nivå under vilken man kan säga att alkohol inte är skadligt för hälsan, men det är tydligt att över den här nivån har det en negativ påverkan på hälsan, säger Thomas Lindén.Thomas Lindén på Socialstyrelsen. Foto: Pontus Lundahl/TTNär det kommer till elektroniska cigaretter, så kallade vejpar, har Socialstyrelsen inga rekommendationer. Det beror inte på att användning av vejp tros vara mindre skadligt än användning av vanliga cigaretter eller snus, utan på att man saknar tillräckligt med kunskap.– För att vi ska utfärda en rekommendation behöver vi dels veta att det är farligt och dels ha en åtgärd som är effektiv. Men det finns all anledning att tro att det finns samma hälsorisker med vejp, om inte mer, säger Thomas Lindén.De nationella riktlinjerna omfattar också matvanor, fysisk aktivitet och rökning. Sammantaget kan man säga att fler personer ska erbjudas stöd.Tanken är att patienter som redan behandlas för- eller har en påtaglig risk för sjukdom ska informeras om hur levnadsvanor kan påverka sjukdomen och erbjudas hjälp om man inte på egen hand klarar av att bryta en vana.– Nästan alla patienter upplever det positivt att man får frågan. Vi vet också att det finns personer som skulle uppskatta ett rådgivande samtal om sin alkoholkonsumtion aldrig får den frågan, säger Thomas Lindén.Hittills har få patienter med en ohälsosam livsstil fått hjälp att ändra sina vanor. Trots de nationella riktlinjerna får bara 1–7 procent av besökarna frågan om stöd, enligt en rapport från Socialstyrelsen som publicerades tidigare i november. Dessutom är det stor skillnad mellan de olika regionerna.– Min förhoppning är att det är fler som erbjuds stöd och inte minst fler i rätt grupp, säger Thomas Lindén.De nya rekommendationerna innehåller också vägledning till vården, vad gäller prioritering. Redan sjuka och personer med riskfaktorer ska prioriteras. Likaså de som ska genomgå kirurgi samt barn, unga och gravida.",Tobak
1,Efter DN:s granskning: Kan bli gemensamma regler för riksdagsmotionerna,"Efter DN:s granskning om svenska riksdagsledamöters plagiat kan riksdagens gruppledare komma att ta fram gemensamma riktlinjer för motionsskrivandet. Det säger Moderaternas gruppledare i riksdagen, Mattias Karlsson.– Det skulle förvåna mig om ni nästa år hittar motioner där man inte källhänvisar, säger han.Under måndagen kunde DN berätta om omfattande plagiat bland riksdagens motioner. Åtminstone 57 riksdagsledamöter under höstens allmänna motionstid satt sitt namn på motioner som innehåller tydliga plagiat.Nu öppnar Moderaternas gruppledare upp för tydligare riktlinjer när det kommer till motionsskrivandet.– Den här granskningen föranleder att man skulle behöva sätta sig ner, och det kommer säkerligen redan att komma upp på nästa gruppledaröverläggning mellan partierna. Den kommer säkert att leda till en diskussion om det kan finnas anledning att ändra om och få några gemensamma riktlinjer hur enskilda motioner formuleras, säger Mattias Karlsson, som är Moderaternas gruppledare i riksdagen.Han slår dock fast att de fristående motionerna som avslöjats i slutändan är de enskilda ledamöternas ansvar. Moderaterna har, likt de andra partierna DN pratat med, inte några formella riktlinjer för hur motioner ska skrivas eller hur källor ska uppges.– Våra riktlinjer handlar mer om praktiska frågor, som att man ska undvika att motionera om saker riksdagen inte har rätt att besluta om. Och vårt kansli gör en sakgranskning av frågorna.25 socialdemokratiska ledamöter har skrivit under motioner med större plagiat, visar DN:s granskning.”Som ledamot måste man stå för de motioner som lämnas in. Att ta hjälp av andra, under förutsättning att det görs med deras medgivande, är inte orimligt. Alla motioner granskas dessutom för att stämma med partiets politik och med vår budget”, skriver partiets gruppledare i riksdagen Lena Hallengren i en kommentar.Fakta.Så gjorde vi granskningenDN har utarbetat ett eget plagiatkollsverktyg som gått igenom de drygt 3 000 riksdagsmotioner som ledamöter lämnat in under den allmänna motionstiden hösten 2024. Plagiatkollsverktyget Copyscape har också använts för att gå igenom motionerna.DN har sedan manuellt gått igenom de potentiella plagiaten. DN har i granskningen endast tagit med längre, ordagranna textstölder där originalkällan varken är det egna partiet på någon nivå eller lagtext, och där hänvisning till en bestämd källa helt och hållet saknas. Ur flera hundra potentiella plagiat har DN valt ut 64 särskilt allvarliga.Ledamöternas eget ansvar lyfter även Linda Lindberg, som är Sverigedemokraternas gruppledare i riksdagen.– Vi gör ingen granskning huruvida en ledamot eventuellt tagit texter från andra dokument. Utan det är upp till varje ledamot att formulera sina texter och de politiska förslag man lägger fram. Det är en rimlig ordning kan jag tycka.Lindberg säger att hon inte tycker det är särskilt märkligt att riksdagsledamöter tar till sig av förslag som man tycker är bra, och att man lyssnar på vad professionen och organisationer tycker i olika frågor, även om hon föredrar att ledamöterna formulerar sina texter själv.Händer det att man får färdiga motioner av intresseorganisationer, som man sedan lämnar in?– Om man suttit i dialog så kan man få inspel om vad som kan vara intressant att lyfta, utifrån gemensamma diskussioner. Men jag har inte sett att man använt något helt färdigt, vad jag kan minnas nu i vart fall.Miljöpartiet och Vänsterpartiet är de enda partier där DN inte kunnat hitta några tydliga plagiat bland motionerna. Samuel Gonzalez Westling är Vänsterpartiets gruppledare i riksdagen. Han förklarar detta med att Vänsterpartiets ledamöter skriver få fristående motioner. Det finns vänsterpartistiska motioner där DN hittat stycken tagna från andra källor. I de fallen har dock källa till texten uppgetts.– Jag ska inte säga att det aldrig förekommit att någon av oss kopierat någon del av en text. Men jag ser inte att det är ett jättestort problem. Det skulle det däremot vara om det är någonting som sker systematiskt.Annika Hirvonen, Miljöpartiets gruppledare i riksdagen, säger att de har pratat om den potentiella problematiken internt.– Det är viktigt att våra ledamöter tar ansvar för att det är partiets politik man framför, även om man får inspiration från andra som tycker som vi. Det är också viktigt att man är transparent. Jag tycker själv att det är väldigt bra med källhänvisningar. Det stärker textens kvalitet och är värdefullt när man är många som skriver under en motion. Då kan jag dubbelkolla var informationen kommer från innan jag sätter mitt namn på motionen.Det är dock, enligt Annika Hirvonen, inte ovanligt att man inom partiet lånar texter av andra.– Jag har skrivit texter som är uppenbart uppskattade och som andra återanvänt. Det blir man bara glad över, då känner man att man påverkat.",Media
1,Demirok om kritiken: ”Jag känner ett starkt förtroende”,"Det har uppstått en splittring i Centerpartiet och förtroendet för partiledaren Muharrem Demirok har skadats, enligt Expressen.Nu svarar partiledaren på kritiken.– Jag känner ett starkt förtroende, säger han till Aftonbladet.Det finns ett missnöje mot partiledaren Muharrem Demirok från personer inom Centerpartiet. Det rapporterar Expressen med hänvisning till flera källor inom partiet.Under tisdagen svarade Muharrem Demirok på kritiken som framkommit.– Jag känner ett starkt förtroende, både bland medlemmar och förtroendevalda, säger han till Aftonbladet.Anledningen till missnöjet ska vara en omröstning under ett partistyrelsemöte i fredags, där partiets strategiska vägval diskuterades. Hanna Mattsson Wagenius i partistyrelsen deltog på mötet, men missade omröstningen.– Som jag förstår det så beslutades det någonting väldigt okontroversiellt. Nämligen att vi anser att Sverige behöver en annan regering än den som sitter i dag, och att nästkommande regering ska bygga på centerpolitik, säger Mattsson Wagenius.Men det finns olika bilder av vad som egentligen beslöts under omröstningen. Enligt Expressens uppgifter uppfattade personer det som att Demirok vill få ett beslut om att partiet skulle ställa sig bakom Magdalena Andersson som partiets statsministerkandidat.– Det är svåra frågor och jag har full respekt för att det finns delade meningar om att det finns olika åsikter, svarade Demirok Aftonbladet på frågan om hur han ser på rapporteringen om splittringen i partiet.Enligt Mattsson Wagenius finns det olika åsikter inom partistyrelsen om hur tydligt partiet ska ta ställning för ett regeringsalternativ och en statsministerkandidat, men hon understryker att dessa diskussioner borde tas internt.– Det finns ett väldigt stort missnöje från folk i hela partiet som inte har varit ute och vevat anonymt i media mot att man har pratat så mycket med media, säger hon.Anser du att det är skadligt för partiet att personer anonymt kritiserar partiledaren?– Ja, det är riktiga folkpartistfasoner. Jag hade trott att vi var bättre än så.En person som har gått ännu längre i sin kritik mot de som anonymt har kritiserat Demirok är Europaparlamentarikern Abir al-Sahlani. Till Expressen säger hon att de borde lämna partiet.Det är en ståndpunkt som har kritiserats. Bland annat av partistyrelseledamoten Christer Jonsson. På Facebook skriver han att ”alla partikamrater som nu har åsikter, stå för dem, debattera dem och följ inga uppmaningar att lämna partiet”.",Politik
1,Krisande Northvolt lovar att betala ut löner,"Northvolts kassa sinar samtidigt som förhandlingarna med aktieägare och långivare uppges ha gått i baklås.Men bolaget kommer att betala ut novemberlönen till sina anställda, enligt presschefen.Batteritillverkaren Northvolts ekonomiska situation fortsätter att försämras och läget är, enligt uppgifter till DN, den här veckan kritiskt. På måndag står bolaget inför en av de tunga löpande kostnaderna när lönerna till tusentals anställda ska betalas ut.En källa med insyn bedömer att bolaget kan klara löneutbetalningarna, men att läget är ”osäkert från dag till dag”.Northvolts presschef Erik Zsiga kommer med lugnande besked till Northvolts anställda. Novemberlönen ska betalas ut, uppger han:”Det är vår plan att göra, som vi alltid har gjort”, skriver han i ett sms.Det var inte ett helt rakt svar. Ska jag tolka det som ett ja?”Ja”.I oktober stod det klart att 840 arbetare på Northvolts fabrik sades upp. Många av dessa får sin sista lön på måndag, då majoriteten av de uppsagda bara hade en månads uppsägningstid, enligt Lena Lundgren, lokal samordnare och ombudsman på IF Metall Norra Västerbotten.Det beror på att de flesta inte har hunnit arbeta särskilt länge på bolaget, som fram till i somras expanderade kraftigt.– Jag tror inte att det är någon som har mer än två månaders uppsägningstid. Det skulle i så fall vara på tjänstemannasidan, säger hon.Utöver uppsägningarna på fabriken i Skellefteå tvingades cirka 300 tjänstemän lämna bolaget.Trots alla frågetecken kring Northvolts framtid menar Lena Lundgren att stämningen på fabriksgolvet har blivit lugnare.– De flesta är ändå vid gott mod, även om det blir turbulent när det sker så många förändringar på kort tid, säger hon.Under en stor del av 2024 har Northvolt jagat ny finansiering till verksamheten, som ligger långt efter produktionsmålen och fortfarande saknar intäkter som motsvarar företagets stora kostnader.Höstens intensiva förhandlingar med ägare, kunder och långivare har hittills misslyckats, uppger DN:s källor. Ett huvudspår i samtalen är nu i stället att låtaNorthvolt genomgå en företagsrekonstruktion i USA, som DN tidigare har rapporterat om. Men även det kräver att man syr ihop ny finansiering.Målet med den processen skulle vara att skriva ner de gamla skulderna och rädda Northvolt från en regelrätt konkurs.",Ekonomi
1,Svenska kraftnät: Minskad risk för elkris i vinter,"Risken för kris i elsystemet i vinter är lägre än föregående vintrar.Men akuta problem för exempelvis kärnkraften eller i elöverföringen kan snabbt ändra läget, enligt Svenska kraftnät.”Utgångsläget är ändå att kärnkraftverkens tillgänglighet är god och det är goda vattennivåer i vattenkraftverkens magasin”, säger Svenska kraftnäts driftchef Pontus de Maré i en skriftlig kommentar.När det är som kallast behöver Sverige importera el. Så är det varje vinter. Under den så kallade topplasttimmen, den kalla vintertimme där elunderskottet i Sverige bedöms som störst, är prognosen vid en normalvinter i år en elimport på 1 300 Megawatt (MW). Det är i storleksordningen en kärnkraftsreaktor. Förra vintern inträffade denna timme 16 januari med en importtopp på 2 330 MWh/h, enligt Svenska kraftnät.”Efter de senaste vintrarna kan vi konstatera att vi klarar en situation med importbehov. Elsystemet är stabilt. Risken är högre om vi hastigt får ändrade förutsättningar när vi har hög förbrukning”, säger Pontus de Maré.Några orsaker till minskad sårbarhet är mer vindkraft i systemet, och att förbrukarna, bland annat industrier, är mer flexibla än tidigare, enligt de Maré.Ovanpå det finns effektkraftreserven i Karlshamn.",Ekonomi
1,Fortsatt trögt för byggandet,,Ekonomi
1,"Byggstarterna för bostäder sjönk i oktober jämfört med månaden innan.Och antalet nystartade bostadsbyggen har planat ut kring 25 000 per år – långt under det beräknade byggbehovet.Antalet byggstarter för bostäder sjönk 1,3 procent i oktober jämfört med september, enligt Byggstartsindikatorn från Citymark Analys/Byggfakta. Och sammantaget, om man även räknar in byggandet utanför bostadssektorn, gick Byggstartsindikatorn i sidled mellan månaderna.– Indikatorn signalerar att årstakten för antalet byggstartade bostäder planat ut kring 25 000, en bit under de officiella siffrorna, säger Tor Borg, analyschef på Citymark Analys/Byggfakta.Stora industrisatsningar och en del offentliga satsningar på skola och hälsovård har hållit uppe byggandet på senare år, enligt Borg. Men denna draghjälp är på väg att upphöra.– Tittar man på vad som finns i pipeline så ser det inte ut som att uppgången kommer att fortsätta, snarare handlar det om utplaning på nuvarande nivå eller något lägre, säger Borg.Inbromsningen för bostadsbyggandet slog till med full kraft 2023 – efter två år präglade av inflation och kraftiga räntelyft, som tryckt ned efterfrågan.I fjol beräknade Boverket behovet av nya bostäder till 67 000 per år. Men den siffran kommer att sänkas i nästa beräkning, som ska vara klar kring årsskiftet, enligt Bengt J Eriksson, bostadsmarknadsanalytiker på Boverket.Sänkningen hänger ihop med en stor sänkning av prognosen för befolkningstillväxten av Statistiska centralbyrån (SCB).I början av december kommer även SCB-statistik om antalet lediga bostäder runt om i landet, en faktor som också påverkar byggbehovet.– Skulle det finnas mycket lediga bostäder behöver man ju inte bygga lika mycket, säger Eriksson.Både Borg och Eriksson räknar med att bostadsbyggandet kan få en skjuts uppåt från dagens nivåer om räntorna fortsätter att sänkas och reallönerna återhämtar sig.Det kan även bli en positiv effekt på efterfrågan och betalningsförmågan om utredningsförslaget om höjt bolånetak och mjukare amorteringskrav genomförs, enligt Eriksson.– Kan folk betala lite mer kan det också byggas lite mer.",,Ekonomi
1,Klimatministern: ”Vi vill ha mer skogsindustri – inte mindre”,"Sverige behöver mer skogsindustri – det gynnar både klimatet och den svenska ekonomin. Det anser klimat- och miljöminister Romina Pourmokhtari. Det finns en väldigt förenklad, svart-vit bild av skogsindustrin, säger hon i en längre intervju med DN. Det har blåst kring Sveriges klimat- och miljöminister. Kritikerna tycker att klimatåtgärderna lyser med sin frånvaro. Men statsminister Ulf Kristersson kallar henne den bästa klimatministern som Sverige har haft. Nu står hon inför ett svårt uppdrag – att få ner Sveriges utsläpp till netto noll på 20 år. När DN mötte Romina Pourmokhtari i slutet av förra veckan var hon försenad. Efter en lång dag av debatter satte hon sig ned i en fåtölj i riksdagens ljusa kammarfoajé. I tisdags kunde DN avslöja att siffrorna bakom en graf i regeringens klimatplan bygger på antaganden om en höjd reduktionsplikt, tvärtemot Tidöpartiernas vallöften. Men det handlar bara om en beräkningsmodell – vilka styrmedel som bör användas ska utredas, sa Pourmokhtari. Svaret fick oppositionen att kräva ministern på en förklaring. Klimatpolitiska rådet anser att handlingsplanen inte räcker för att nå klimatmålen. Vad säger du om det? Klimatpolitiska rådets roll är att granska klimatpolitiken och de kommer ständigt hitta brister i hur olika regeringar arbetar för att nå klimatmål. Det är självklart, precis som de framförde viss kritik mot den föregående regeringen. Sverige är det bästa landet i världen när det kommer till att bruka vår skog på ett hållbart sätt, och beviset på det är att vår mängd skog växer kraftigt genom vårt brukande av den, säger klimat- och miljöministern. Hon står fast vid att planen är tydlig. Jag är väldigt stolt över att vi genom våra förslag ger Sverige förutsättningarna att faktiskt kunna nå netto noll 2045, något den förra regeringen alltså inte lyckades med. Hela världens utsläpp måste halveras till 2030 om Parisavtalets mål ska uppnås. Samtidigt visar en ny rapport från FN att konsumtionen ökar, något som tvärtom driver på utsläpp och förstör miljön. Vår konsumtion driver i dag på en utvinning av material och råvaror på ett sätt som är fullkomligt skadligt, understryker hon. Just konsumtionen är en het fråga att hantera. Sverige lyfts i många sammanhang som ett föregångsland med låga utsläpp. Även Romina Pourmokhtari talar under intervjun om våra låga koldioxidutsläpp per capita. Det man då pratar om är de så kallade territoriella utsläppen: fossila utsläpp inom landet. I en granskning har DN visat att stora utsläpp, bland annat från biobränslen och konsumtion, inte räknas in. Sammanlagt släpper svenskarna ut långt mer än den genomsnittliga världsmedborgaren. För två år sedan föreslog riksdagens Miljömålsberedning att ett mål för att sänka konsumtionsutsläppen skulle tas fram. EU-länderna har beslutat att unionen ska vara klimatneutral senast 2050. Det ska ske genom tre åtgärder: handel med utsläppsrätter inom EU, nationella åtgärder och att upptaget av växthusgaser i skog och mark ökar. Sverige måste halvera sina utsläpp till 2030 jämfört med 2005 och lagra närmare fyra miljoner ton mer koldioxid jämfört med ett genomsnitt för åren 2016–2018. Dessutom har riksdagen satt upp nationella klimatmål för Sverige. De kräver, enligt lag, en årlig klimathandlingsplan. Sverige har kallats föregångsland i klimatomställningen och de svenska fossila territoriella utsläppen har minskat med 37 procent sedan 1990. Men andra svenska utsläpp har ökat under samma period. Om utsläppen från förbränning av biomassa och utrikes flyg och sjöfart inkluderas, har svenskarnas utsläpp i stället ökat sedan 1990. Regeringen har ännu inte fattat några sådana beslut. Vi har gett ett uppdrag till en berörd myndighet att se över: Hur skulle Sverige kunna börja räkna sina konsumtionsbaserade utsläpp – både den globala exportpåverkan och konsumtionen i import? Vi tjänar ju på att exportera rena produkter, som vi producerat med vår rena energi, på samma sätt som att vi förlorar på att importera smutsiga, som är producerade med olja och gas. Den nuvarande regeringen har lagt stor vikt vid EU klimatpolitik. I förra veckan sa EU-parlamentarikern Charlie Weimers att han vill riva upp EU klimatsamarbete. Hur resonerar du kring att samarbeta med ett parti med den här ståndpunkten? Det är inte alltid lätt, precis som det var väldigt svårt när vi samarbetade med de rödgröna partierna, säger hon. Enligt Pourmokhtari är synen på EU roll det största problemet när det gäller SD. Sverige är ett föredöme som elektrifierat landet med kärn- och vattenkraft, menar hon. Att SD påstår att EU klimatpaket skulle vara negativt för Sverige – då har man ingen aning om vad som händer här hemma, där vår industri är enormt ivrig för att börja kapitalisera på klimatomställningen. Det är en Swexitfantasi att Sverige på något sätt skulle gynnas av att lämna EU. Jag kan bara beklaga att man väljer att resonera på det sättet. En av EU stora klimatfrågor rör skogen. EU-kommissionen vill skydda äldre skogar och få större kolinlagring. Såväl den förra som den nuvarande regeringen har kämpat för att skydda skogsindustrin, har DN berättat om i flera artiklar. Samtidigt nås inte riksdagens miljömål om levande skogar. De äldre skogarna är få, många arter hotas på grund av skogsbruket och kolsänkan minskar. I början av februari var Romina Pourmokhtari med att presentera en ny skogsutredning. Den har mötts av kritik från miljöorganisationer. Syftet med utredningen är att öka produktionen av skogsråvara: allt som industrin behöver, som kommer från avverkningar. Pourmokhtari säger att utredningen handlar om att främja bioekonomin. Det är en term som beskriver en ekonomi baserad på produkter och tjänster från naturtillgångar, i detta fall skogen. Hon menar att bioekonomi och klimatnytta behöver balanseras mot varandra. Det finns en väldigt förenklad, svartvit bild av att skogsindustri ger mindre skog. Men det stämmer inte. Arealen skog har ju vuxit tack vare vår skogsindustri. En ökad avverkning leder till minskad kolsänka. Samtidigt kräver EU att Sverige kraftigt ska öka sin inlagring av kol. Hur går det ihop om vi vill avverka mer? Pourmokhtari argumenterar att det är bra att avverka äldre träd som inte suger upp lika mycket koldioxid, för att göra hållbara produkter av dem. Vi behöver ha en sund ålder i våra skogar för att främja klimatnyttan. Vi behöver också ha en bioekonomi där Sverige bidrar till att skapa pappersprodukter som ska ersätta plast runtom i hela Europa. Det finns ett värde i att ha gamla skogar, men det finns också en fantastisk utveckling där våra skogar har vuxit tack vare vår bioekonomi. Det vill vi ska fortsätta – vi vill ha mer skogar i Sverige, inte mindre, och därför vill vi också ha mer skogsindustri och inte mindre. En finsk översiktsanalys av redan publicerade studier från 2022 visar att klimatnytta efter avverkning dröjer minst 100 år – även om man räknar in att fossila bränslen och material byts ut mot skogsråvara. Hur ska vi räkna med en klimatnytta om det dröjer över hundra år från avverkning till den nyttan kan komma? Det finns mycket olika ståndpunkter om skogsforskning, där man gör olika bedömningar från många olika parter. Jag är av åsikten att en mångfald i ålder och ett nyttjande av den resursen bioekonomin utgör, är sunda principer att förhålla sig till.",Klimat
1,Ryssland avfyrar interkontinental robot – ”En tom signal”,"Ryssland har på torsdagen skjutit en interkontinental robot in i Ukraina, närmare bestämt mot Dnipro. Det är första gången en sådan robot avfyras under kriget. Det ukrainska flygvapnet meddelade på torsdagsförmiddagen att Ryssland avfyrat en serie robotar mot industristaden Dnipro. Luftvärnet ska ha kunnat skjuta ner sex av sju kryssningsrobotar av typen Kh-101, och flygvapnet specificerar vidare att en överljudsrobot av slaget Kinzhal ingått i anfallet, men man har hittills inte lämnat några närmare detaljer om den interkontinentala projektilen. Att Ryssland skulle kunna bestycka den med kärnvapen betyder inte något, för det kan man göra med flera andra vapensystem som de använt mot Ukraina, inte minst Kalibr. Det är alltså ingen förändring i det avseendet utan Ryssland vill bara skapa oro i Väst, säger Markus Göransson, lektor i krigsvetenskap på Försvarshögskolan. Projektilen ska ha skickats från regionen Astrachan i södra Ryssland norr om Kaspiska havet. Ukraina har under senare tid beskjutit Ryssland med amerikanska och brittiska robotar av typerna Atacms respektive Storm Shadow, vilket Kreml har beskrivit som en krigsupptrappning. Ryssland vill skapa en känsla av att man har rört sig ännu lite närmare ett möjligt nyttjande av kärnvapen. Att det sker nu är ett svar på att Väst tillåtit Ukraina att skjuta robotar in på ryskt territorium, men det är inte mycket mer än en signal som egentligen inte förändrar läget, säger Markus Göransson som kallar tilltaget ett tomt signalerande. Kan man vänta sig fler liknande attacker? Det är en annan fråga, för detta är ganska dyra vapensystem och Ryssland har behov av att hushålla med sina resurser, särskilt de mer avancerade vapensystemen. Det ter sig som en väldigt dyr form av signalpolitik och kommer förmodligen inte bli ett starkt inslag i den ryska krigföringen. Markus Göransson betonar att Ryssland inte har mycket reserver kvar i förråden, varken manskap eller materiel. En interkontinental kryssningsrobot skulle snarast bara ge sken av att man trappar upp, men i praktiken är man lika långt från att nyttja kärnvapen som man var före torsdagen. Med det sagt måste man vara vaksam på säkerhetsstrukturerna och de politiska förändringarna i framför allt USA. Det har varit betryggande att de amerikanska underrättelsetjänsterna haft stenkoll på var Rysslands kärnvapen finns och om de börjat röra på sig, men i den oredan som förmodligen kommer ske under Donald Trump är farhågan att man kommer att tappa bollen där.",Krig och konflikt
1,Ilska på klimatmötet – ”en dödsdom för mitt folk”,"Med bara en dag kvar på klimatmötet COP29 i Baku ökar ilskan från delegationerna mot frånvaron av framsteg i förhandlingsrummen. Tidigt på torsdagsmorgonen i Baku publicerades ett utkast till överenskommelse med svaga formuleringar om utsläppsminskningar och utan konkreta löften om ny klimatfinansiering. Klimatmötet COP29 i Baku handlar främst om att få rika länder att betala mer till fattiga länder för att hjälpa dem att hantera klimatkrisen. Det har varit en förutsättning för att världens fattiga länder ska gå med på att avstå från samma fossila tillväxtresa som de rika länderna. På torsdagsmorgonen stod det klart att förhandlingarna närmar sig kollaps. Med bara en dag kvar på det officiella schemat presenterade ordförandeskapet ett utkast som mötte skarp kritik från både delegationer och civilsamhället. Tasneem Essop, chef för klimatorganisationen Climate Action Network (CAN), sa att utvecklade länder vet att de förväntades komma till Baku redo att komma överens om ett meningsfullt mål för klimatfinansiering, men i stället fortsätter de leka lekar med människoliv hos dem som lever i klimatkatastrofens frontlinje. På en pressträff illustrerades tydligt att låsningen är mellan länder som kräver tydliga löften om pengar och de som kräver tydligare löften om utsläppsminskningar. De två frågorna har skapat en låsning där inget läger verkar ge efter. En grupp delegationer – EU, Mexiko, Storbritannien, Kanada, Norge, Schweiz och Panama – riktade stark kritik mot frånvaron av resultat inom utsläppsminskningar. Juan Carlos Monterrey Gomez från Panama sade att vi har försökt få krisen under kontroll de senaste 32 åren och om vi verkligen vill ha chans att överleva, behöver vi öka ambitionen. Han fortsatte att inte ha starka åtaganden för utsläppsminskningar är en dödsdom för hans folk. Länderna lanserade gemensamt ett upprop för ökade ambitioner för utsläppsminskningar, vad det verkade på initiativ av EU:s klimatkommissionär Wopke Hoekstra. Mexikos chefsförhandlare Jose Luis Samaniego passade på att sätta ett nytt mål för landets klimatpolitik, på noll nettoutsläpp till 2050. Mexiko är världens tolfte största utsläppare. Den 1 oktober i år fick landet en ny president i den tidigare klimatforskaren Claudia Sheinbaum, den första kvinnan på posten. Sheinbaum var en av dem som tilldelades Nobels fredspris 2007, som då gick till FN:s klimatpanel IPCC. Även landets miljöminister, Alicia Bárcena, är forskare i grunden. Jose Luis Samaniego sade att Mexiko leds av två kvinnor som inte bara är forskare, utan som också tror starkt på vikten av klimaträttvisa och att alla måste ta sitt ansvar. Han tillade att de inte tror att det kommer att bli lätt, men att de aldrig haft ett större politiskt mandat att göra det än nu. Enligt uppgifter skulle USA också ha deltagit i uppropet, men landet var inte närvarande vid pressträffen. EU:s klimatkommissionär Wopke Hoekstra ville inte ge ett svar på varför. Han sade att det finns en större grupp länder som är välkomna att delta i uppropet och att det inte lönar sig att spekulera i varför vissa inte är där. Samtidigt får EU och de andra rika länderna skarp kritik för att de inte är beredda att sätta en siffra på klimatfinansieringen, vilket enligt många utvecklingsländer är orsaken till att förhandlingarna gått i stå. Deras krav är ett löfte från de rika länderna på 1 300 miljarder dollar om året i olika former av stöd, främst för anpassning till klimatförändringarnas konsekvenser och för investeringar i förnybar energi och andra klimatsmarta lösningar. EU:s förhandlingschef Wopke Hoekstra svarade inte på frågan varför EU inte velat sätta någon siffra utan sade att utkastet är oacceptabelt. Även Sveriges klimatminister Romina Pourmokhtari (L) var kritisk mot det förslag som presenterades och påpekade att en nyckel för att få till löften om finansiering är att det sker framsteg inom löften om utsläppsminskningar. Hon sade att Sverige inte kommer acceptera försämringar av avtalen och att förslaget saknar framsteg för utsläppsminskningar och att det behövs avsevärda förstärkningar för att kunna slutföra diskussionerna om finansiering.",Klimat
1,Blodbad i norra Gaza – många dödades i sömnen,"Fler än 60 palestinier uppges ha blivit dödade i ett flyganfall mot Bait Lahia i det belägrade norra Gaza. Israel gick till attack nattetid, då många av offren ska ha legat och sovit. Ett helt bostadsområde nära sjukhuset Kamal Adwan lades i ruiner i attacken tidigt på torsdagen, rapporterar den turkiska nyhetsbyrån Anatolia med hänvisning till vårdkällor. Uppgifter från Anatolia och den palestinska nyhetsbyrån Wafa, som lyder under Palestinska myndigheten på ockuperade Västbanken, gör gällande att över 60 människor har dödats. Enligt Wafa ska ytterligare över 100 människor vara skadade. Kamal Adwan-sjukhusets chef Hussam Abu Safia säger till nyhetsbyrån AFP att kroppar anländer till sjukhuset i bitar. Till Qatarbaserade Al Jazeera uppger sjukhuschefen att de flesta av offren låg och sov när den israeliska attacken skedde. Ett väldigt stort antal offer har anlänt hit, men många kroppar hänger fortfarande från väggar och tak. Enligt Abu Safia är de flesta av offren kvinnor och barn. Vi kan inte hantera ett så här stort antal skadade och dödade, säger han. Räddningsarbete pågår fortsatt efter angreppet. På grund av vårdsystemets kollaps och en avsaknad av formell räddningstjänst drar sjukhuspersonal ut dödsoffer ur rasmassorna med sina egna händer, skriver Wafa. Varken Gazas civilförsvar eller den Hamaskontrollerade hälsomyndigheten har bekräftat dödstalet i Bait Lahia. Till följd av den israeliska belägringen är åtkomsten till sjukhus och bårhus minimal, även för lokala myndigheter. Detsamma gäller tillgången till internet. Även staden Gaza, som ligger i den norra delen av Gazaremsan, anfölls av Israel under natten. Över 20 människor dödades då, rapporterar flera medier. Bland de döda finns enligt uppgifterna minst tio barn. Enligt mediebolaget Al Jazeera, som har flera anställda i Gaza, lades ett flervåningshus i stadsdelen Shaykh Radwan i ruiner i attacken.",Krig och konflikt
1,Texas hoppas på en ny oljeboom med Trump i Vita huset,"I Goldsmith, Texas, en liten stad med 236 invånare, dominerar oljeindustrin både landskapet och livsstilen. Under marken finns rikliga mängder olja och fossilgas, medan ovan jord breder sol- och vindkraftsanläggningar ut sig, vilket gör Texas till en ledande producent av både fossil och förnybar energi. Invånarna stödjer Donald Trump för hans löfte att satsa på oljeindustrin med ”drill baby drill”, vilket många anser gynnar både staden och deras företag. På Tonia’s Café samlas arbetare och företagare för att diskutera framtiden, där restaurangägaren Antonia Ortega hoppas på Trumps löften om att minska skatter och reglera mindre. Hennes vägg pryds av bilder på stamkunder och tidigare republikanska ledare, även om stödet för familjen Bush svalnade när George W. Bush kritiserade Trump. Familjeföretag som Benro Pump & Supply, som levererar pumputrustning till oljeindustrin, ser fram emot bättre tider om Trump återgår till makten.Trots Joe Bidens rekordproduktion av olja och gas har hans gröna omställning genom subventioner för förnybar energi och strängare miljöregler mötts med skepsis i dessa områden. Landskapet runt Goldsmith präglas av 'nickande åsnor' – pumpjacks – och tankar som är oumbärliga för oljeproduktionen, men även enorma sol- och vindparker växer fram. I området kring Snyder används får för att hålla solanläggningar fria från växtlighet, en innovation som både minskar kostnader och skapar nya intäktsmöjligheter för lokala jordbrukare. Dan Evans, som ansvarar för fårskötseln vid en av dessa parker, ser projektet som en ren affärsmöjlighet utan att förneka oljans fortsatt viktiga roll.Även om Trump föraktfullt talar om förnybar energi som ineffektiv och beroende av Kina, tror många i området att han inte kommer att avskaffa stöden för sol- och vindkraft helt, då många företagare och väljare i Texas investerat stort i dessa lösningar. Kombinationen av olja och förnybar energi reflekterar den ekonomiska dynamiken i Texas, där pragmatism styr snarare än ideologi. I denna oljestad där lukten av råolja genomsyrar luften är det tydligt att oljan fortfarande är kung, men förnybar energi gör sitt inträde, inte som konkurrent utan som ett kompletterande inslag.",Klimat
1,Borg Høiby häktas misstänkt för våldtäkt,"Kronprinsessan Mette-Marits son Marius Borg Høiby häktas i en vecka. Försvaret överväger att överklaga domstolens beslut.27-åringen greps på måndagskvällen misstänkt för våldtäkt. Enligt polisen har uppgifter om ytterligare en våldtäkt kommit det senaste dygnet.Medieuppbådet är enormt vid tingsrätten i Oslo, där begäran om häktning tas upp. Rätten har av hänsyn till de målsägande beslutat att förhandlingen sker bakom lyckta dörrar – trots att Høiby själv önskade att pressen skulle få närvara.Enligt norska medier misstänks Høiby i mars ha haft sexuellt umgänge med en kvinna i 20-årsåldern utan att hon ska ha kunnat göra motstånd. Kronprinsessans son nekar till våldtäkt, enligt försvararen Øyvind Bratlien.Häktningsförhandlingarna pågick ännu under sen eftermiddag. Åklagaren Andreas Kruszewski sade till NRK att de hade bett rätten om att Høiby skulle häktas i två veckor. Under natten till onsdagen har polisen fått kännedom om en andra misstänkt våldtäkt, uppgifter de vill undersöka vidare.– Saken gäller sexuellt umgänge utan samtyckte med en kvinna som inte var i stånd att motsätta sig handlingen. Det innebär att vi nu utreder två våldtäkter, sade Kruszewski.Høiby nekar till våldtäkt även i detta fall, säger Bratlien till NRK.– Båda anklagelserna är katastrofala missbedömningar, säger försvarsadvokaten.Sent på kvällen meddelade tingsrätten att Borg Høiby häktas i en vecka – fram till den 27 november, skriver Verdens Gang. Han får restriktioner i form av brev- och besöksförbud, enligt NRK.– Rätten borde ha varit hårdare, men det visar att domstolen är kritisk till det som lagts fram. En vecka är mycket bättre än två veckor. Vi anser att det är lovande, säger Øyvind Bratlien till Verdens Gang.Försvaret överväger att överklaga häktningen och ska fatta bedöma saken på torsdagen.Enligt uppgifter till norska TV2 var det videofynd i Høibys tidigare beslagtagna mobiltelefon som ledde till att våldtäktsutredningen inleddes. Videorna ska enligt norska medier visa våldtäkten ifråga, men enligt försvararen bevisar filmmaterialet Høibys oskuld.Den utsatta kvinnan är inte en del av Høibys umgängeskrets och känner honom inte, enligt målsägarbiträdet Hege Salomon.– Hon har det jättetufft. Hon är i en väldigt svår situation, utöver att ha varit utsatt för det straffbara, säger Salomon till pressuppbådet vid tingshuset på onsdagen.Utredningen om de senaste misstankarna inleddes den 6 november, men det har stormat kring Marius Borg Høiby sedan han i augusti greps misstänkt för misshandel av en kvinna som han hade en relation med.Han erkände senare att han utövat våld mot flickvännen och att han hade brukat alkohol och kokain vid tillfället. Flera andra anklagelser om våld mot tidigare flickvänner, samt dödshot mot en man, har sedan dess framkommit.När Høiby greps på måndagen var det för tredje gången. I samband med det utvidgades även de formella anklagelserna gällande en av de kvinnor han anklagats för våld mot.Polisen gjorde samtidigt en husrannsakan i Høibys hem på kronprinsparets gård Skaugum utanför Oslo, där det enligt medierapporterna gjordes flera beslag.",Utrikes
1,Sverige ”som Tinder för klimatet” – får kritik på klimatmötet,"BAKU. När klimatminister Romina Pourmokhtari (L) anlände till COP29 i Baku på onsdagen var budskapet tydligt: Sveriges företag kan hjälpa världen i klimatomställningen. Den svenska paviljongen på klimatmötet är fylld med hoppfulla budskap och bilder på skogar och skärgårdar. Där skapas nya affärsmöjligheter för företag som Ragnsells och Ikea. Yvonne Pernodd, Europachef på Business Sweden, beskriver satsningen som 'Tinder för klimatet', där svenska styrkor visas upp för att hitta lämpliga partners. Regeringen Kristersson har ökat fokus på svenska företags affärsmöjligheter, med en utredning som ska identifiera möjligheter i utvecklingsländernas klimatplaner. I sitt tal manade klimatministern till handling och uppmanade länder att använda svenska företags expertis inom förnybar energi, kärnkraft och grönt stål. Samtidigt möter strategin kritik. Klimataktivisten Omkar Subedi från Nepal anklagar Sverige för att ignorera de mest utsatta och prioritera affärer. Han pekar på hur klimatkatastrofer förstör hans hemland och menar att företag tar plats från dem som verkligen drabbas. Kritiken förstärks av att Sverige tappat på Climate Change Performance Index. Emma Wiesner (C) beskriver utvecklingen som 'bedrövlig' och anklagar regeringen för att ersätta klimatåtgärder med utredningar. Klimatminister Pourmokhtari försvarar strategin och framhåller att svenska företag kan kombinera ekonomisk tillväxt med minskade utsläpp. Hon betonar att Sverige är en ambitiös part i klimatarbetet och menar att svenska företag erbjuder en lösning som skiljer sig från exempelvis Opec, som arbetar för motsatsen.",Klimat
1,Därför bryter Biden flera tabun i hjälpen till Kiev,"USA skickar truppminor till Ukraina, enligt amerikanska medier, bara dagar efter att Joe Biden gav Kiev grönt ljus för att använda långdistansrobotar mot mål i Ryssland. USA verkar trappa upp det militära stödet till Ukraina, delvis för att Biden har begränsad tid kvar i Vita huset och vill utnyttja fönstret innan Donald Trump tillträder den 20 januari, då stödet till Kiev väntas minska. Detta förklarar också Pentagon’s senaste stödpaket värt 275 miljoner dollar, som inte behöver godkännas av USA-kongressen. Biden’s beslut att tillåta användning av Atacms-robotar mot ryska mål hänger samman med Nordkoreas inträde i kriget och Ukrainas pressade läge, där den ryska militären erövrat betydligt mer territorium under 2024 än året innan.Trots att truppminor är förbjudna i 164 länder, inklusive Ukraina, skickar USA ändå dessa vapen. USA, tillsammans med Ryssland och Kina, har inte skrivit under Ottawafördraget som förbjuder landminor. Biden bryter därmed med en tidigare policy som slopades av Trump och återinfördes under Biden 2022. Beslutet att skicka truppminor beror på Ukrainas desperata situation vid den östra fronten, där Kiev länge bett om minor för att motverka den ryska framryckningen. Ukraina påpekar att Ryssland har använt denna typ av vapen under hela kriget. Både Biden och Zelenskyj vill att Ukraina ska ha ett fördelaktigt läge på marken om och när förhandlingar inleds för att avsluta kriget.Vladimir Putin har reagerat på beslutet genom att hota med kärnvapen och har nyligen skrivit på en ny kärnvapendoktrin som sänker tröskeln för användning av dessa vapen. Han har också varnat för att amerikanska robotar på ryskt territorium kan betraktas som ”en krigsförklaring”. Trots dessa hot tas hans utspel inte längre på samma allvar som tidigare under Ukrainakriget, då Biden var mer begränsad av risken för ett världskrig. I Washington överskuggas Putins aggressiva uttalanden nu av nyheter om Donald Trumps senaste utnämningar.",Utrikes
1,Andra valomgång väntar i Litauen,"Preliminära resultat från söndagens presidentval i Litauen visar att det blir en andra omgång om två veckor mellan nuvarande president Gitanas Nauseda och sittande premiärminister Ingrida Simonyte.Nauseda hade, när 1 889 av 1 895 distrikt räknats, fått 44,2 procent av rösterna medan Simonyte fått 19,7 procent, enligt landets valmyndighet.Nauseda verkar därmed inte nå upp till de 50 procent av rösterna som krävs för en vinst i första omgången.Den huvudsakliga uppgiften för Litauens president består i att överse utrikes- och säkerhetspolitiken. Presidenten är även överbefälhavare – något som ger tyngd till posten i ett relativt litet land givet det strategiska läget på Natos östflank när spänningarna mellan Ryssland och väst stiger.",Val
1,EU-valet allt mer en angelägenhet för rika och högutbildade,"EU-valet 2024 riskerar att bli ett klassval, där faktorer som utbildning, inkomst och bostadsort spelar en allt större roll för valdeltagandet. I Södertälje, exempelvis, var valdeltagandet i EU-valet 2019 så lågt som 12,8 procent i distriktet Ronna, medan det i det mer välmående Södra Ängby i Bromma var över 80 procent. Detta reflekterar en bredare trend där socioekonomiska skillnader har blivit en viktigare faktor för om människor går och röstar.Förberedelserna inför EU-valet 2024 pågår i olika kommuner, och i Södertälje utbildas valinformatörer för att uppmuntra fler att rösta. En av dessa, Shamash Oyal, vill göra mer än bara informera – han vill att skolor ska undervisa om valet för att öka förståelsen. Trots detta är valdeltagandet generellt lågt i EU-valet, där bara drygt hälften av de röstberättigade deltog 2019, jämfört med 84 procent i riksdagsvalet 2022. EU-valet ses ofta som mindre viktigt, med mindre mediebevakning och en komplex politisk struktur som gör att många väljare inte engagerar sig.De senaste tio åren har skillnaderna i valdeltagande ökat mellan olika socioekonomiska grupper. De med högre inkomst och utbildning är mer benägna att rösta, medan de med lägre socioekonomisk status, särskilt utrikes födda, är överrepresenterade bland de som inte röstar. Enligt forskare beror detta på att de som har större ekonomiska och sociala resurser lättare kan mobiliseras och engageras i politiska processer.I Södertälje, där valdeltagandet är lågt, pågår ett särskilt projekt för att öka deltagandet, även om de som arbetar med detta påpekar att det inte bara handlar om att informera om själva valet, utan även om att skapa en känsla av delaktighet och representation. Detta är en utmaning som inte kan lösas på några månader.Trots de låga siffrorna i EU-valet menar vissa forskare, som Maria Solevid, att ett lågt valdeltagande inte är lika allvarligt som det ibland framställs. I andra länder, som USA, är valdeltagandet ofta ännu lägre, och landet betraktas ändå som en fungerande demokrati.",EU
1,EU-länderna letar efter fler vapen till Ukraina,"EU-länderna välkomnar det amerikanska stödpaketet till Ukraina, men samtidigt fokuserar de på att få fram fler luftvärnssystem inför den förväntade ryska offensiven. Under ett möte i Luxemburg diskuterade EU:s utrikes- och försvarsministrar hur de snabbt kan öka Ukrainas luftförsvarskapacitet. Ukrainas president Volodymyr Zelenskyj har begärt minst sju avancerade luftvärnssystem av typen Patriot för att möta Rysslands hot.Tyskland har startat ett initiativ för att samla in pengar från EU-länder för att köpa luftvärnssystem från internationella marknader, medan Tjeckien tidigare tagit ledningen för inköp av artillerigranater. Sverige bidrar med ekonomiskt stöd och överväger att skicka luftvärnsystem, även om det svenska Patriot-systemet är begränsat. Sverige undersöker också möjligheten att använda Robot-70 för att komplettera Patriot-systemet.Samtidigt godkände USA:s kongress ett nytt biståndspaket till Ukraina på 630 miljarder kronor, främst för vapen, vilket EU-politiker i Luxemburg ser som avgörande för Ukrainas kamp. Trots detta betonar flera EU-länder att mer behöver göras snabbt. EU-länderna planerar ytterligare diskussioner om vapenstöd på ett möte i slutet av veckan med den USA-ledda Ramstein-gruppen.",Krig och konflikt
1,Svenska EU-väljare: Åkesson vill ha Swexit,"En majoritet av svenska väljare, inklusive 67 % av Sverigedemokraternas (SD) väljare, tror att partiledaren Jimmie Åkesson vill att Sverige lämnar EU, enligt en opinionsmätning från tankesmedjan ECFR. Mätningen, som omfattar över 17 000 väljare, visar att denna uppfattning delas av 57 % av väljare från andra partier. Åkesson har tidigare uttalat att Sverige kan vara berett att lämna EU om situationen 'går för långt.'Inför EU-valet 2024 förutspås framgång för högerextrema och högernationella partier i många länder. ECFR:s rapport diskuterar hur EU-förespråkare kan bemöta detta hot. Författarna, Mark Leonard och Ivan Krastev, påpekar att medan migrationsfrågan inte är avgörande i EU-valet, kan EU-vänliga partier fokusera på att stärka Europas position globalt, särskilt mot ett framtida USA under Trump eller ryska aggressioner vid EU:s gränser.Rapporten framhåller också att högerextrema väljare generellt är mindre benägna att rösta, men det finns undantag, som i Tyskland, där AFD:s väljare är mer motiverade att rösta än CDU/CSU:s. ECFR varnar för att EU-förespråkare kan oavsiktligt mobilisera högernationalistiska väljare genom att fokusera på Swexit.",Politik
1,Nato-flagga hissad vid riksdagen – demonstranter störde ceremoni,"Nato-flaggan hissades vid riksdagshuset i Stockholm på måndagsmorgonen, en vecka efter att den svenska flaggan restes vid Natos högkvarter i Bryssel. Ceremonin, som markerade Sveriges medlemskap i Nato, inkluderade tal av kung Carl XVI Gustaf, som uttryckte att ett nytt kapitel skrivs i svensk historia. Han tackade även Finland för samarbetet under ansökningsprocessen och betonade att Natomedlemskapet inte förändrar Sveriges grundläggande utrikes- och säkerhetspolitik.– Sverige vill fred, sade kungen och underströk att landets främsta mål är att bevara sin frihet och självständighet.Under ceremonin skanderade en liten grupp demonstranter ”Nej till Nato” utanför riksdagen, men deras rop tystades av Natohymnen och Sveriges nationalsång. Statsminister Ulf Kristersson välkomnade det breda folkliga stödet för Natomedlemskapet och kallade det en 'epokgörande händelse.'Sverige blev officiellt medlem i Nato den 7 mars 2024, efter att de sista dokumenten överlämnades av statsminister Kristersson i Washington. Den svenska ansökan om medlemskap lämnades in den 18 maj 2022, men inträdet fördröjdes av att Turkiet och Ungern dröjde med att godkänna Sverige som medlem.",Nato
1,Fakta i frågan: Är utrikesfödda bidragsberoende?,"Invandrares inkomster har under lång tid varit en fråga i den politiska debatten. Försörjer sig utrikesfödda på bidrag i högre grad än andra? DN:s Kristoffer Örstadius fortsätter att undersöka viktiga samhällsfrågor i Fakta i frågan. Sedan millennieskiftet har andelen utrikesfödda i befolkningen ökat från 11 till 20 procent, där största delen av ökningen består av personer födda utanför Europa. Den gruppen har historiskt haft svårt att komma in på arbetsmarknaden. Det finns ett gap på arbetsmarknaden, där sysselsättningsgraden har varit lägre bland utrikesfödda än inrikesfödda, men sedan pandemin har avståndet krympt. Sysselsättningen bland utrikesfödda har varit rekordhög det senaste halvåret. För både inrikes- och utrikesfödda finns en långsiktig trend mot allt högre sysselsättningsgrad, och det unika med den senaste tidens statistik är att avståndet mellan grupperna minskar från 17 procentenheter före pandemin till 11 procentenheter i dag. Utrikesfödda är en bred befolkningsgrupp som består av alltifrån ingenjörer som arbetskraftsinvandrat till människor som flytt från krig och förföljelse, vilket gör att skillnaden i sysselsättningsgrad inom gruppen är stor. Utrikesfödda från Europa arbetar i nästan lika hög utsträckning som svenskfödda, medan situationen är betydligt sämre för utrikesfödda från länder utanför Europa. Även här har förbättringar skett de senaste åren. Att fler utrikesfödda arbetar kan delvis förklaras av att migrationen minskat sedan flyktingkrisen 2015 och att människor har varit i Sverige under en längre tid, vilket ökar chansen att få jobb. Även utbildningsnivån har ökat något inom gruppen, och mellan 27 och 45 procent av sysselsättningsökningen för utrikesfödda 2019–2023 kan förklaras av dessa faktorer. En hypotes är att den ekonomiska återhämtningen efter pandemin har gynnat utrikesfödda. Enligt SCB:s analys är det främst lågutbildade inom tjänstesektorn som har drivit de senaste årens ökade sysselsättning. Statistiken visar att andelen utrikesfödda med arbete har ökat, men att det ändå finns en förhållandevis hög andel av utrikesfödda från länder utanför Europa som inte har jobb. Hur försörjer de sig? Ett sätt att mer ingående studera utrikesföddas ekonomi är att undersöka varifrån personer får sina huvudsakliga inkomster. Arbetsinkomster dominerar klart i alla grupper, men andelen som får sin huvudsakliga inkomst från andra källor än arbete är högre bland utrikes- än inrikesfödda, och denna andel är högre bland utomeuropeiskt födda. Många saknar helt inkomst, vilket är vanligare bland utrikes- än inrikesfödda, och en hypotes är att dessa personer kan försörjas av närstående eller ha utvandrat utan att det registrerats i folkbokföringen. En räkneexempel visar att omkring 14 procent av den inrikesfödda befolkningen försörjer sig genom icke-arbetsinkomster, medan motsvarande andel bland utrikesfödda från Europa är 13 procent och bland utrikesfödda från övriga världen 22 procent. Sverige har en långsiktig trend mot allt färre som försörjs av bidrag och sociala ersättningar. År 2022 uppmätte SCB den lägsta nivån på åtminstone 30 år, vilket beror på en åtstramning av sjuk- och aktivitetsersättning. Utbetalningar från välfärdssystemet har minskat under samma period som andelen utrikesfödda har ökat, men en välfärdsstat som den svenska kräver att många människor arbetar och bidrar till skatteintäkter. Arbetsinkomsterna är en viktig faktor för att förstå hur högt bidraget till offentliga finanser är. Cirka 76 procent av inrikesfödda och 58 procent av utrikesfödda har en arbetsinkomst som överstiger tre inkomstbasbelopp per år före skatt. Trots det stora gapet i inkomster förklaras en del av skillnaden av att utrikesfödda är överrepresenterade i låglöneyrken. Asylinvandring är inte primärt samhällsekonomiskt lönsam utan sker av humanitära skäl, och studier visar att asylinvandringen är en kostnad för den offentliga sektorn både på kort och lång sikt, då asylinvandrare arbetar i mindre grad än inrikesfödda, särskilt i början av sin tid här. Kalkyler som beräknar intäkter och kostnader för asylinvandringen visar att det uppstår ett underskott på intäktssidan, eftersom asylinvandrare har lägre inkomster och betalar mindre skatt. Trots att utrikesfödda arbetar i lägre utsträckning än inrikesfödda och är överrepresenterade när det gäller bidrag och sociala ersättningar, försörjer den absoluta majoriteten utrikesfödda sig genom arbetsinkomster.",Invandring
1,Statsvetare: Betydande risk för rysk systemkollaps,"Vladimir Putin blir Rysslands president för femte gången när valet avgörs på söndag, i ett land som är i fullt krig och har en mer eller mindre intakt ledning. Men enligt Derek Hutcheson, professor i statsvetenskap vid Malmö universitet, finns det skäl att ana ett slut på regimen. Hutcheson menar att det finns en betydande risk att det ryska systemet kollapsar. Han förklarar att man kan leda en stat av två skäl: att folket tror på en eller att de är rädda för dig. Fram till ett par tre år sedan baserades det ryska folkets förtroende för systemet på att levnadsstandarden förbättrades, men på senare tid har lagarna för vad man får säga eller göra skärpts. Ju mer förtrycket växer, desto mindre är systemets legitimitet grundat i ett genuint folkligt stöd, och sådana system blir allt skörare, enligt Hutcheson. Han nämner kommunismens kollaps 1989, som gick snabbt eftersom staterna i Öst- och Centraleuropa i huvudsak styrdes genom förtryck. När tillräckligt många inte längre fruktade staten, vågade de protestera. I Putins Ryssland har kategorierna för vilka som får ställa upp i val minskat, och rädslan för att säga ifrån är stor, men Putin har kontroll över viktiga institutioner som valsystemet, vilket gör att han förblir säkrare så länge det varar.Ekonomin i Ryssland fungerar tills vidare, även om importen har skiftat från produkter från Väst till produkter från Kina och den inhemska produktionen har övergått från konsumtion till industri. Rysk BNP växte med 3,6 procent 2023. På pappret tuffar det på, men det finns tecken på stagnation. Den politiska stagnationen är ännu större, där en stor del av eliten har varit vid makten i nästan 25 år. Systemet fortsätter med tröghet, och det levererar precis vad som väntas, men inte mycket mer än så, säger Hutcheson. Den ryska politiska ledningens mäktiga del består av så kallade siloviki, där Putin är i den tills vidare ohotade toppen, och en informell grupp ministrar och underrättelsechefer, många av dem över 70 år och lojala med Putin sedan hans tid som vice borgmästare i Sankt Petersburg.Oppositionen i Ryssland kan delas in i tre kategorier: den systemiska oppositionen, som består av partier med oppositionsfraktioner i parlamentet men som ofta röstar med regeringens parti, och två grupper av utomparlamentarisk opposition. Den första gruppen består av liberaler som Grigorij Javlinskij, Michail Kasianov och Boris Nemtsov, och den andra av personer som Aleksej Navalnyj, som har identifierat en viktig fråga för många, såsom korruptionen. Trots den brutalitet som vissa oppositionella utsätts för, som mord på Navalnyj, är ett vanligare sätt att tysta motstånd att justera regelverket så att alternativa kandidater får svårare att ställa upp i val. Det har exempelvis börjat med restriktioner för partiregistrering och fortsatt med olika valreformer, utökat statligt ägande av medier och striktare lagtolkningar. Nu senast stoppades krigskritikern Boris Nadezjdin för att han påstods sakna tillräckligt många namnunderskrifter. Ett allt vanligare sätt för Putins regim att straffa meningsmotståndare är att stämpla dem som 'utländska agenter', vilket gör det svårare för dem att verka och begränsar deras rättigheter. Lagen infördes 2012, och antalet stämplade har vuxit varje år, från 8 det första året till 285 år 2023.Auktoritära regimer kan falla på olika sätt, som när en ledare dör och lämnar ett maktvakuum eller när en elitgrupp byts ut. Hutcheson nämner Michail Gorbatjov, som kom inifrån systemet och nedmonterade det. En elitgrupp kan också vända sig mot den absoluta makten, men så länge Putin är det säkraste kortet för eliten att behålla sina privilegier kommer han att ha deras stöd. Om Putin skulle dö skulle det på kort sikt troligtvis leda till förflyttningar inom den existerande eliten, men risken är att någon ännu mer hårdför tar makten, som säkerhetsrådschefen Nikolaj Patrusjev. Systemet har varit beroende av en statisk elit med Putin som medlare, och det är tveksamt om någon annan kan hålla de andra i schack på samma sätt.Hutcheson ser det som osannolikt att Putins position kommer att förändras förrän om flera år, trots att Putin återigen verkar frisk och energisk. Skulle USA:s nästa president vara Joe Biden, kommer den nuvarande situationen troligen att fortsätta, men om Donald Trump återvänder till makten, kan det förändra den internationella säkerhetssituationen. Trump har ifrågasatt USA:s åtaganden i Nato, vilket kan påverka om Ryssland skulle attackera ett annat medlemsland och om stödet till Ukraina skulle vara lika starkt.",Utrikes
1,Silvertejpad banan såld för fem miljoner dollar,"En banan, en rulle silvertejp och instruktioner för hur man ska använda dem.Det är vad köparen av det virala konstverket ”Comedian” betalade totalt 6,4 miljoner dollar för. Nu ska han äta den.– Jag trodde aldrig att jag skulle säga ”fem miljoner för en banan”, sade auktionsförrättaren på auktionsverket Sotheby's i New York på onsdagskvällen, lokal tid.Bananverket har varit ett stort samtalsämne i konstvärlden sedan den italienska konstnären Maurizio Cattelan presenterade det på konstmässan Art Basel Miami Beach för fem år sedan.På Sotheby's gick det under klubban för 5,2 miljoner dollar, rapporterar The Guardian. Dessutom kostar det ytterligare 1,2 miljoner dollar i avgifter till auktionshuset vilket ger en slutsumma på 6,4 miljoner dollar – över 70 miljoner svenska kronor.Det var långt mer än man trodde. Bananverket väntades gå för mellan 1 och 1,5 miljoner dollar men auktionen, där bud i kryptovalutor accepterades, stack snabbt i väg.Det blev Justin Sun, grundare till kryptovalutaplattformen TRON, som nu är ägare till världens dyraste banan. I ett uttalande säger han att verket representerar ”ett kulturellt fenomen som utgör en brygga mellan konstvärlden, mem och kryptovalutagemenskapen”.”Under de kommande dagarna kommer jag personligen att äta bananen som en del av denna unika konstnärliga upplevelse, för att hedra dess plats i både konsthistorien och populärkulturen”, säger Sun vidare.Ett dyrt mellanmål – men bananen kan sedan ersättas med en ny.– Det man köper när man köper Cattelans ”Comedian” är inte själva bananen utan ett äkthetsintyg som ger ägaren tillstånd att reproducera den här bananen och silvertejpen på väggen, som ett äkta konstverk av Maurizio Cattelan, har David Galperin, chef för samtidskonst på Sotheby's, tidigare sagt.",Kultur
1,Här är artisterna i ”Allsångens” julspecial,"Laleh, Marcus & Martinus och Mapei gästar Pernilla Wahlgren i ”Allsång på Skansens” julspecial dagen före julafton. Det gör även Lena Philipsson, Hasse Andersson, Timo Räisänen och gospelkören Alive Gospel, meddelar SVT som utlovar ”fler överraskningar”.”Jul – Allsång på Skansen” sänds i SVT den 23 december. Inramningen blir densamma som vid den vanliga tv-allsången, men med en väsentlig skillnad:– I stället för båtar, glitter i vattnet och sommar så ska vi verkligen gå ”all in” och julpynta scenen och få till den här julstämningen. Men det gäller förstås för publiken att klä sig varmt, och applåderna kanske blir lite tystare på grund av alla vantar, har Pernilla Wahlgren tidigare sagt till TT.",Musik
1,Svensk snuvad på prestigefullt litteraturpris,"Det blev Percival Everett som vann National Book Award – ett av USA:s mest prestigefulla litterära priser – för sin roman ”James”, en sorts omarbetning av Mark Twains klassiker ”Huckleberry Finns äventyr”.Svenska Linnea Axelsson fick gå hem tomhänt från prisutdelningen. Hennes diktepos ”Ædnan” var nominerat i gruppen ”översatt litteratur”, men där vann i stället Yang Shuang-zis ”Taiwan travelogue” i översättning från mandarin av Lin King.I kategorin för fackböcker tog Jason De León’s ”Soldiers and kings: Survival and hope in the world of human smuggling” hem segern.",Böcker
1,"Magrittemålning såld för rekordpriset 1,3 miljarder","En känd målning av Magritte har sålts i New York för 1,3 miljarder kronor, det högsta priset någonsin för både konstnären och ett surrealistiskt verk.Belgaren René Magritte (1898–1967) tillhör toppskiktet bland den moderna konstens mästare och på tisdagskvällen såldes hans målning ”L'empire des lumières” (Ljusets rike) på Christie's i New York för drygt 121 miljoner dollar, motsvarande ca 1,3 miljarder svenska kronor. Den intensiva budgivningen slutade med ett rekordpris för såväl konstnären som en surrealistisk målning – detta samtidigt som André Bretons surrealistiska manifest fyller 100 år, vilket firas med mängder av jubileumsutställningar världen över.Magrittemålningen från 1954 är en av 17 versioner i en serie som Magritte arbetade med mellan 1949 och 1964. Där experimenterade han med en surrealistisk kollision mellan ett landskapsmotiv i kvällsmörker och dagsljus i himlen ovanför.Rekordmålningen ingick i Mica Erteguns samling, en rumänsk-amerikansk inredningsarkitekt och filantrop som donerat stora summor till konst och utbildning. En signifikant del av behållningen från hennes högklassiga samling, som även innehöll verk av Joan Miró, David Hockney och Ed Ruscha, ska gå till välgörenhet.Kvällsauktionen genererade sammanlagt sju rekordpriser, vilket är goda nyheter för Christie's som i juli rapporterade om en kraftigt vikande vinsttrend, en nedgång i försäljningen på 22 procent under det första halvåret av 2024.",Kultur
1,Folkomröstning hotar Eurovision song contest,"En folkomröstning i Schweiz på söndag kan sätta käppar i hjulet för nästa års Eurovision song contest.– Blir det nej kan vi bara arrangera en nedbantad version av den stora finalen och inga sidoaktiviteter, säger Edi Estermann, presschef hos de schweiziska arrangörerna, till TTEfter Nemos seger i Eurovision song contest i Malmö i maj ska Schweiz och staden Basel arrangera nästa års tävling. Är det tänkt.Men Schweiz har ett system med direktdemokrati och det kristna högerpartiet EDU har begärt en folkomröstning för att stoppa det ekonomiska stödet från den lokala regionen, kantonen Basel till arrangemanget.På söndag går medborgarna i Basel och röstar. Blir det ett nej får det stora konsekvenser. Kantonen har klubbat ekonomiska garantier på hela 37,5 miljoner schweizerfranc, motsvarande drygt 450 miljoner svenska kronor.Utan de pengarna blir det svårt att klara arrangemanget.– Eurovision song contest måste då bantas ned rejält. I stället för en tio dagar lång festival skulle det i så fall bli en enda tv-sändning på lördagskvällen, utan några sidoaktiviteter och därmed också mindre värde för staden och för hela Schweiz, säger Edi Estermann, presschef hos de schweiziska arrangörerna, till TT.Nemo från Schweiz firar vinsten av Eurovision Song Contest 2024.Nemo från Schweiz firar vinsten av Eurovision Song Contest 2024. Foto: Jens Büttner/TTArrangörerna bedömer att de två semifinalerna som vaskar fram finalbidragen skulle behöva skrotas för att klara ekonomin. Schweizarna budgeterar också för stora summor för säkerheten och ska skapa en ”Eurovision boulevard” mitt i centrala staden för alla fans som väntas resa till Basel från hela världen. Något som då inte går att genomföra.Alla övriga politiska partier i Basel stöder planerna på Eurovision song contest, så de flesta experter tror på ett ja. Men folkopinionen är svårbedömd och EDU samlade mer än dubbelt så många underskrifter än vad som krävs för att begära folkomröstningen, uppger tidningen Basler Zeitung.Edi Estermann vill inte gå händelserna i förväg, utan säger att arrangörerna får ta ställning hur man går vidare om det blir ett nej.– Det skulle gå att flytta tävlingen till en annan stad, enligt avtalet med EBU, men det skulle man behöva överväga väldigt noga eftersom så mycket förberedelser redan har gjorts i Basel. Och det är bara 178 dagar kvar till finalen i Eurovision song contest den 17 maj.Radio- och tv-unionen EBU, som bestämmer om Eurovision song contest, säger i en skriftlig kommentar till TT att man inte vill kommentera folkomröstningen eftersom det är en ”lokal fråga” för arrangörerna.",Kultur
1,Jonas Gardells ”Pensionat Oskar” blir teater,"Jonas Gardells dramakomedi ”Pensionat Oskar” blir teater på Kulturhuset Stadsteatern i Stockholm.I föreställningen, som har premiär i april, syns bland andra Henrik Norlén, Helena af Sandeberg och Hampus Hallberg i rollerna.Det är första gången som filmen från 1995 sätts upp som teater. ”Pensionat Oskar” utspelar sig i en vanlig stugby med små slitna hus nära havet. Dit kommer familjen Runeberg, som ska fira en helt vanlig semester – men det är bara vad de tror.– ”Pensionat Oskar” handlar om uppbrott och förvandling i medelåldern, säger Jonas Gardell i ett pressmeddelande och fortsätter:”Men jag var så förbaskat ung när jag skrev den att jag varken erfarit uppbrott eller medelålder, men det har jag nu och den erfarenheten tror jag att jag tillfört pjäsen, som på många sätt är samma men helt och hållet annorlunda.”Pjäsens regi står Jakob Höglund för. ”Pensionat Oskar” har premiär den 25 april 2025.",Kultur
1,Statyer av män får bärsjalar på mansdagen,"Statyer av män över hela landet har på den Internationella mansdagen klätts i bärsjalar med dockbebisar. Från Jalmar Lindgrens ”Kalkarbetaren” i Falköping till Sean Henrys ”Standing man” i Umeå.Det är tankesmedjan Arena Idé som står för initiativet, med kampanjen #kvantitetstidspappan. Syftet är att uppmärksamma ojämställt föräldraskap – bara cirka 30 procent av föräldrapenningdagarna tas ut av män. Tankesmedjan vill få arbetsgivare att göra mer för att förändra det, genom statyaktionen och en ny rapport om föräldraskap.När man pratar jämställdhet på arbetsplatser handlar det oftast om kvinnor och de negativa konsekvenser ojämställdhet har för dem, men här ser vi faktiskt att män förlorar något viktigt – tid med sina barn”, säger Vilgot Österlund, statistiker på Arena Idé.Initiativet är inspirerat av aktivistgruppen The Dad shift som tidigare i höst genomförde en liknande kampanj.",Kultur
1,Hittades i ett skjul – nu väntas Hjorths stol bli rekorddyr,"I över 70 år var Axel Einar Hjorth bortglömd, men nu är han en favorit bland internationella antikhandlare och inredare. Hans sportstugemöbler i furu syns i stjärnornas hem och i lyxiga butiker världen över. En gång i juni hittades en sliten men värdefull stol av Hjorth i ett gammalt skjul i Karlstad, och nu ska den säljas på auktion.Axel Einar Hjorth var Nordiska Kompaniets chefsarkitekt i elva år, började 1927 och var redan ett namn innan det, bland annat genom sina alster på Världsutställningen i New York 1927 och i Barcelona 1929. Efter att ha slutat på NK 1938 föll han i glömska, men har nu på nytt upptäckts av en liten grupp inredare och handlare.I juni upptäcktes en förlorad möbel – en stol vid namn 'Borgen' som ställdes ut på Stockholmsutställningen 1930. Värderingsmannen Magnus Persson, som var på ett hembesök i Karlstad, upptäckte stolen i ett gammalt torkskåp i ett uthus. Han kände genast igen den som en potensiell juvel. Stolen var beställd till Stockholmsutställningen och var en av tre stolar i möblemanget 'Borgen.' Efter utställningen hamnade stolen på Karlstad stadshotell och såldes troligen på auktion 1984.Axel Einar Hjorth, född 1888 i Krokek utanför Norrköping, växte upp i fattigdom och tvingades lämnas till ett fosterhem. Han utbildade sig vid Högre Konstindustriella skolan i Stockholm och började arbeta för olika företag innan han blev chefsarkitekt för Nordiska Kompaniet. Trots att han skapade exklusiva möbler i unika material som makassarebenholts, päronträ och valnöt, hade han svårt att slå igenom stort i Sverige på grund av funktionalismens dominans och NK:s fokus på företaget snarare än individuella formgivare.Axel Einar Hjorth formgav inte bara exklusiva möbler utan också sportstugemöbler i enklare furu, som under 1920-30-talet blev populära bland den begynnande medelklassen. Idag är dessa sportstugemöbler mycket eftertraktade och säljs för höga summor på auktion, bland annat Utö-bordet som fanns i Kim Kardashians hem.Trots sin framgång som formgivare och sina exklusiva kunder, gick hans firma i konkurs under kriget och han tvingades ta jobb på Svenska Kontorsmöbelindustrier för att försörja sig. Han gick bort 1959, ett år efter sin fru Gunelia. Även om han inte lämnade några barn efter sig, har hans arbete fått upprättelse och hans möbler är nu samlarobjekt bland de allra rikaste.",Kultur
1,Nu invigs Skärholmens nya konsthall,"Nya SKHLM Konsthall vill sänka trösklarna till samtidskonsten och spegla mångfalden i Stockholmsförorten.– Vi vill visa att det här är en kreativ plats, säger Izabella Borzecka, verksamhetschef på föreningen Folk i Skärholmen som står bakom initiativet.Varför startar ni konsthallen?– Vi har drivit konstverksamhet i Skärholmen centrum sedan 2020, men i mindre skala. Nu fick vi möjlighet att flytta in i en större lokal på två våningar och då tänkte vi att vi satsar stort. Ambitionen är att stärka lokala konstnärer och att lyfta berättelser från Skärholmen som är relevanta ur ett nationellt och globalt perspektiv. Men vi vill också visa utställningar av konstnärer som inte är härifrån, så länge de har lokal relevans.Ni vill sänka trösklarna till samtidskonsten. Hur gör man det?– Vi försöker vara inbjudande, bland annat genom vårt läge mitt i centrum. Där kan det uppstå oväntade möten mellan konsten och folk som är ute och shoppar. Vi bjuder också in till sociala evenemang, till exempel återkommande etiopiska kaffeceremonier.Just nu talas det om att kulturen befinner sig i en kris. Men ni satsar?– Ja, det är så klart läskigt, men vi känner att i tider av kris och oro så måste man satsa. Särskilt här. Förorten beskrivs ofta som en negativ plats, men här pågår ju en massa positivt. Här bor många kreativa personer som annars inte får komma till tals i det offentliga samtalet.Konstnären Edmon Khalil står för konsthallens första utställning.Konstnären Edmon Khalil står för konsthallens första utställning. Foto: SKHLM KonsthallKonsthallen invigs med en utställning av den svensk-sudanesiska konstnären Edmon Khalil. Berätta mer om den.– Det är hans största utställning hittills. Den handlar om identitet och kulturell tillhörighet, kan man säga, och undersöker hur tidigare koloniala strukturer påverkar en individs förhållande till sitt ursprung.Vilka är era förhoppningar för konsthallens framtid– Att den blir en levande plats och en självklar del av Stockholms kulturlandskap. Vi hoppas på många besökare, från närområdet men också från helt andra platser.SKHLM konsthall invigs i Skärholmen centrum den 21 november.",Konst
1,Isländsk konstnär gjorde konst om fiskföretag – döms för varumärkesintrång,"I fjol blev den isländske konstnären Odee internationellt uppmärksammad för sitt verk ”We're sorry” – en falsk hemsida som skapats för att sätta ljus på ett mutanklagat fiskeriföretag. Nu döms han skyldig till varumärkesintrång.– Konstverkets pedagogiska, konstnärliga och kulturella värde har bara vuxit, säger Odee till DN.Det isländska fiskeriföretaget Samherji utreds för anklagelser om att det ska ha mutat till sig så kallade makrillkvoter utanför Namibia.Det tog Odee, vars fullständiga namn är Odee Friðriksson, fasta på i sitt konstverk ”We're sorry” från 2023. Verket gick ut på att konstnären registrerade en hemsida i Samherjis namn och publicerade falska pressmeddelanden där företaget bad om ursäkt för de påstådda mutorna.Tilltaget ledde till att Samherji stämde Odee för bland annat varumärkesintrång. Fallet togs upp i Storbritannien eftersom domänen var brittisk och nu har domstolen gått på företagets linje.Enligt domstolen kan webbplatsens utformning inte tolkas som karikatyr, parodi eller pastisch, vilket ligger inom gränserna för konstnärers yttrandefrihet. Man menar att Odee använde företagets logga ”för att ge webbplatsen autenticitet och inte i syfte att kritisera, granska eller citera” och att han därmed kränkt Samherjis immateriella rättigheter.Företaget välkomnar domen. I ett pressmeddelande skriver vd:n Thorsteinn Már Baldvinsson:”Vi var tvungna att vidta rättsliga åtgärder för att skydda vårt varumärke när alla andra mildare lösningar avvisades. Domen skiljer tydligt mellan legitimt konstnärligt uttryck och missbruk av ett registrerat varumärke. Denna dom måste allvarligt övervägas av de akademiska institutioner som gett sin välsignelse till uppenbara varumärkesintrång under täckmantel av konstnärligt uttryck.”Enligt Odee har rättsprocessen gett konstverket ännu mer tyngd.– Det pedagogiska, konstnärliga och kulturella värdet har bara vuxit, säger han till DN, och utvecklar:– Syftet med ”We're sorry” var aldrig att skapa något olagligt eller lagligt, det var att sätta ljus på de fel som begåtts i Namibia och som fortfarande utreds. Men nu har verket också skapat en värdefull diskussion om konst i förhållande till yttrandefrihet och immateriella rättigheter.Vad påföljden blir meddelas i december. Då kommer Odee och hans advokat att fatta beslut om hur de ska ta ärendet vidare. Men oavsett vad är en skada redan skedd, menar Odee.– Att företag tillåts göra så här kan påverka en hel generation av konstnärer som avskräcks från att framföra rättvis kritik.Känner du dig avskräckt?– Nej, inte alls",Lag och rätt
1,Rekordpris för Sigrid Hjerténs ”Teatern”,"Målningen ”Teatern” av Sigrid Hjertén har sålts för 20 miljoner kronor på Uppsala Auktionskammare, nytt rekord för ett konstverk av en svensk kvinna.Fem budgivare fajtades om Sigrid Hjerténs kända oljemålning ”Teatern” från 1915, när Uppsala auktionskammare under onsdagen bjöd ut svensk modern & samtida konst. Verket var värderat till 8 miljoner kronor och klubbades för det dubbla, vilket med köparprovision blev ett slutpris på hela 20 miljoner.Hjerténs ”Teatern” har varit utställd åtskilliga gånger, senast på Waldemarsudde 2018. Målningen som mäter 160 x 153 cm tillkom under en tid då hon drev upp både formatet och färgskalan, och i detta teatermotiv är det publiken som har huvudrollen.I en loge på läktaren i Dramatens stora salong har konstnären målat in sig själv tillsammans med maken Isaac Grünewald och två kvinnor som troligen föreställer hans systrar. Grünewald tar plats i förgrunden, framställd som en ung dandy med röda läppar, medan Hjertén figurerar i hans bakgrund men i påtagligt eleganta, moderiktiga kläder.Hjerténs tidigare auktionsrekord på 12,75 miljoner har nu överträffats med råge.",Konst
1,Michelangelo Pistoletto bygger bokkonst med Handelsstudenter,"Den legendariske italienske konstnären Michelangelo Pistoletto är i Stockholm för att skapa ett verk ihop med studenter på Handelshögskolan. Birgitta Rubin träffade 91-åringen som fortfarande är fullt verksam. Konstnären Michelangelo Pistoletto gör entré på Handelshögskolan iförd elegant hatt, mönstrad scarf och välansat skägg, som det anstår en italiensk gentleman. Han är i Stockholm för att delta i symposiet ”Bureau-of-poetry”, med utgångspunkt från den poetiske filosofen och vetenskapshistorikern Gaston Bachelard (1884–1962). Pistoletto ska även handleda en grupp Handelsstudenter aktiva i SSE Art Division, i bygget av en ny version av hans ”Terzo paradiso” (det tredje paradiset, se terzoparadiso.org). – Det är en formel för konst, baserad på oändlighetssymbolen. Dess linjer korsar jag två gånger, förklarar Michelangelo Pistoletto, samtidigt som han ritar en liggande form med tre öglor. I denna symbol tänker sig Pistoletto motpoler i de yttre fälten, typ man-kvinna, och i mitten fusionen, födelsen av något nytt. Han talar också om motsatser i form av en paradisisk natur och en artificiell dito – där hans vision av en tredje fas förverkligas när mänskligheten förstått vikten av en balans mellan naturen och alla sorters artificiella uttryck, för att säkra vår överlevnad. – Känslor och rationalitet, estetik och etik måste också alltid verka tillsammans för att uppnå balans. Min formel får sedan studenterna tolka som de vill, säger Pistoletto. Åtskilliga gånger sedan 2004 har han återupprepat denna symboliska form i offentliga samarbetsprojekt, i olika storlek och olika material – alltifrån sand och växter, till kläder och böcker. Just det senare har Handelsstudenterna fastnat för, då skolans så kallade konstinitiativ även innefattar läsecirklar med ett stort lager böcker och det aktuella symposiet dessutom handlar om böcker och poesi. På en scen i skolans atrium har studentgruppen byggt sin variant av Pistolettos symbol av fem sex lager böcker, som blivit lästa under året eller ska läsas, därtill Marie-Louise Ekmans bok ”Testamentet” om det populära klassrum hon inrett på Handels med föremål från sin ateljé. Denna höst är 170 Handelsstudenter anmälda till läsecirkeln, en siffra som växt för varje år och särskilt efter rektor Lars Strannegårds omtalade Sommarprat. – Konsten hjälper oss att tänka utanför boxen och läsningen berikar ordförrådet, liksom diskussionerna av olika tolkningar av böckerna, säger studenten Clara Prander. Verket de byggt är tillfälligt och bara möjligt att se under symposiet onsdag–torsdag, eftersom en del av böckerna snart ska användas. – Skapandet har varit väldigt kul, vi har försökt att variera det snyggt med tanke på färgerna. Pistoletto ville bara att vi skulle bygga formen ännu högre och korrigera en skevhet. Och så placerade han sin egen bok ”The formula of creation” i tomrummet i mitten, berättar studenten Elsa Saxon. Av en slump är nu också popkonstnären Andy Warhol aktuell i Stockholm, på Spritmuseum. I början av 60-talet blev Pistoletto upptagen i kretsen av amerikanska popkonstnärer som var knutna till Leo Castellis mäktiga galleri i New York. Men Pistoletto, som då blivit uppmärksammad för målningar på speglar, fick nog när Castelli krävde att han skulle bosätta sig permanent i USA. – Castelli hävdade att jag måste glömma att jag var europé, för att göra karriär. Men jag gillade inte hans imperialistiska attityd eller att min konst skulle bli ett varumärke och en del av ett konsumistiskt system, som de andra popkonstnärerna. Medan Andy Warhol utvecklade sin ”Business art”, som utställningen på Spritmuseum utforskar, gick Pistoletto i motsatt riktning. Han flyttade tillbaka till Italien och blev förgrundsgestalt för den revolutionära rörelsen ”Arte povera”. – Men det betyder inte ‘fattig’ konst, utan povera ska tolkas fenomenologiskt, alltså något som är essentiellt, understryker han. Pistoletto ville skapa en radikal konst i linje med 60-talets antikonsumistiska strömningar, en konst som innefattade social interaktion. Betraktaren skulle inkluderas och bli en medkreatör – som i hans berömda spegelverk där publiken reflekteras. Tillsammans med sin fru Maria Pioppi har Pistoletto sedan 1996 engagerat sig i undervisning och mötesverksamhet i stiftelsen Cittadellarte. Det är ett kreativt ”forskningslaboratorium” och konstcentrum för socialt och ekologiskt ansvarstagande, som de har byggt upp i en gammal textilfabrik i den norditalienska staden Biella. Numera säljs Pistolettos spegelverk för mångmiljonpriser och går just nu att se i en samlingsutställning om Arte povera på privatmuseet Bource de commerce i Paris (t o m 20/1). Förtjänsten går in i stiftelsens verksamhet, där konsten är överordnad men även inkluderar andra discipliner, från ekonomi och teologi, till arkitektur och mode. 91-årige Michelangelo Pistoletto arbetar på flera sätt för framtiden: – Tanken nu är att Cittadellarte ska bli en riktig akademi, där man kan utbilda sig i flera år.",Konst
1,Bildkonst Sverige varnar: Svenskar saknar förmåga att tolka bilder kritiskt,"Organisationen Bildkonst Sverige slår larm om att svenskarnas bildförståelse är oroväckande låg och att det försvagar landets beredskap. Nu kräver man ett antal åtgärder från politiskt håll, bland annat mer bildanalys i skolan.Enligt en rapport från Bildkonst Sverige avstannar många svenskars förmåga att tolka och kritiskt granska bilder i mellanstadieåldern – trots att bilder och filmer blivit alltmer dominerande i mediekonsumtionen.Samtidigt visar den internationella studien Icils att 39 procent av de svenska åttondeklassarna saknar förmåga att värdera informations trovärdighet, relevans och användbarhet digitalt.Det är allvarligt, menar Magdalena Malm, generalsekreterare på Bildkonst Sverige, som i rapporten skriver att Sveriges beredskap mot påverkansattacker med manipulerade bilder är bräcklig.”När befolkningen saknar verktygen att förstå och tolka bild blir Sverige särskilt utsatt för påverkan från krafter som vill försvaga vår demokrati”, fortsätter hon.Enligt Bildkonst Sverige är behovet av bildförståelse som en del av den civila beredskapen akut, inte minst med tanke på utvecklingen med AI-bilder. Nu kräver man ett antal åtgärder.”Kulturministern lyfter läsförståelse, skolan talar om källkritik, och försvaret om desinformation. Men att allt detta har en gemensam nämnare i skiftet till ett visuellt samhälle har fortfarande inte uppmärksammats. Framför allt har det inte lett till några åtgärder”, skriver Magdalena Malm.Organisationen listar fyra konkreta åtgärder. Det handlar om att ge relevanta myndigheter i uppdrag att samordna insatser för att höja bildförståelsen, men också om att bygga en långsiktig regional infrastruktur för bildkonst. Man vill därtill förstärka bildanalys i skolan och utvidga satsningar på läsförståelse till att också omfatta bildförståelse.",Konst
1,Magasin III avvecklar utställningsverksamheten,"Magasin III, som i januari drabbades av en vattenskada, stänger ner sin museiverksamhet i Stockholm. Hälften av de anställda sägs upp.– Att utställningsverksamheten i Stockholm får vila är en konsekvens av väldigt praktiska omständigheter. Vi har inte möjlighet att driva ett museum som inte har någon plats, säger grundaren och ordföranden David Neuman till DN.Konsthallen Magasin III har varit stängd sedan i januari i år då byggnaden i Frihamnen drabbades av en vattenskada.Under våren har beskedet på hemsidan varit att man inte vet när man kan öppna igen.Nu meddelar ägarna att Magasin III:s utställningsverksamhet i Stockholm kommer att avvecklas till den 31 december.”Ägarfamiljen som representeras av Robert Weil och Sandra Weil har tillsammans med ordförande David Neuman fattat beslutet att institutionens externa arbete måste vila tills det att en ny struktur och nya lokaler är befintliga”, skriver de i ett mejl till DN.Cirka hälften av de anställda sägs nu upp, inklusive Tessa Praun som varit museichef sedan hon tog över tjänsten från David Neuman 2017.– Vi har hamnat i en situation där vi är utan hem, säger David Neuman till DN.– När vi en gång i tiden öppnade var vi en alternativ plats och i dag, nästan 40 år senare, förstår vi att vi behöver närma oss den offentliga sektorn för att se om vi kan hitta en modell där vi inte hamnar i en sådan här situation igen. Det kommer att kräva en massa planering och nytänkande.Ombyggnationen av huset i Frihamnen beräknas vara klar först 2027. Samtidigt kommer Magasin III att fortsätta sin museiverksamhet i Jaffa och sitt stöd till konsthallen Accelerator vid Stockholms universitet. Man fortsätter även arbetet med att förvalta samlingarna.– Att utställningsverksamheten i Stockholm får vila är en konsekvens av väldigt praktiska omständigheter. Vi har inte möjlighet att driva ett museum som inte har någon plats, förklarar David Neuman.Det var aldrig aktuellt att hitta en temporär lokal?– Det kan jag inte säga att vi inte har tittat på, men det är närmast omöjligt. Det kräver stora och komplicerade investeringar som har med klimat, säkerhet och tillgänglighet att göra.Hoppas ni kunna återanställa anställda som nu får gå i ett senare skede?– Det hoppas man alltid, men man kan också vända på det och säga: för individen kan det vara viktigt att få gå vidare och göra värdefulla saker under ett par år. Historiskt sett har de som lämnat Magasin III funnit väldigt bra platser i konstvärlden.Har det kommit intern kritik efter att ni lämnade beskedet?– Nej. Förutom en ledsamhet, förstås, över det faktum att vi hamnat i en sådan här situation. Vad gäller kommunikationen vi haft med vår hyresvärd Stockholms hamnar finns det nog känslor åt båda hållen, men det vill jag inte utveckla. Vi har de bästa relationerna med Stockholms stad.Magasin III är ett privat konstmuseum för samtida konst som grundades 1987 av David Neuman och finansmannen Robert Weil. Sedan 2017 har institutionen en permanent utställningssatellit i Jaffa i Israel.",Konst
1,Så här vill ”Mini-Sverige” ändra klimatpolitiken,"Bättre tågförbindelser och mera naturområden i städer. Det är två av de klimatåtgärder som det nationella medborgarrådet vill se på politikernas agenda. De efterlyser samarbete – och långsiktiga lösningar av beslutsfattarna.– Klimatfrågan är inte en boxningsmatch som bara pågår några minuter och sedan är det över, säger rådsmedlemmen Ulrika Månsson.Efter flera möten och diskussioner kunde nationella medborgarrådet om klimatet på måndagen presenterat sina slutsatser. Allt från natur till flygskatt och kollektivtrafik fanns med bland förslagen som rådet jobbat fram som en del av forskningsprogrammet Fairtrans, som forskar i rättvis klimatomställning.– Jag tycker det är intressant att se att människor kan komma samman, lyssna och ta in olika perspektiv. Både utifrån att de lyssnar till forskare, men också att de lyssnar till varandra, säger Daniel Lindvall, som är doktor i sociologi vid Uppsala universitet och medverkar som forskare i projektet.I Frankrike har medborgarrådsmedlemmar varit kritiska till hur regeringen urvattnat deras förslag. Sociologen Daniel Lindvall tycker ändå att man kan se hur den franska klimatpolitiken präglats av det som medborgarrådet föreslagit. Klimatåtgärder kan leda till rättvisekonflikter. Det är viktigt att medborgarna hörs i den demokratiska processen, tillägger han.Medborgarrådet är ett sorts ”Mini-Sverige” vars medlemmar representerar vitt skilda bakgrunder. Två av dem är Ulrika Månsson, 52 år från lilla Vilsärad i Halland, och Hugo Wrege, 19 år från Enköping i Uppland.Det var väldigt mycket information i början, säger Wrege som trivs när han får diskutera.– När vi började prata om det föll polletten på riktigt ner. Jag kan faktiskt ändra hur jag lever. Det behöver inte vara något negativt. Vad är egentligen semester? Är det att ligga på stranden eller kan det vara själva tågresan ner?Jag tror att det här kan ge politikerna ett litet ”Wake up call”. Det är många som bryr sig, även om det finns många andra frågor som anses viktigare, säger Hugo Wrege.Hans grupp fokuserade på flygskatt, en skatt som han är för förutsatt att flygen kan ersättas av smidiga och snabba tågförbindelser. Det kunde gälla för inrikesresor men även utrikes:– Om det fanns ett tåg som gick ner till Paris på 6 timmar, då kunde man absolut lägga en stenhård flygskatt på resor dit.Några av förslagen som ska uppmuntra till klimatomställning90 procent stödde ett enat och välfungerande kollektivtrafiknät. Här betonades faktorer som subventioneringar och flexiblare kollektivtrafik.88 procent stödde att höja statusen på naturområden vid stadsplanering. Här fanns underförslag om att bevara naturområden och minska behovet av bilar i städer.88 procent stödde elektrifieringen av tung trafik. Bidrag kunde vara morot för att hjälpa övergången.83 procent stödde en övergång till hållbara elbilar.76 procent stödde en så kallad förnuftig flygskatt. Underförslag om att förbättra tåg- och bussförbindelser på korta och medellånga sträckor samt göra dem smidiga och prisvärda fick mest stöd.Här hittar du alla medborgarrådets slutsatser i sin helhet.I Månssons grupp fanns det personer som var oroliga för hur deras bilanvändning och frihet skulle påverkas av åtgärderna.– Jag tror att genom samverkan och en bred förståelse kan man göra stor skillnad. Alla kan inte göra allt, men alla kan göra något, säger hon.Ju mer klimatångest man får desto mer blundar man för saker och ting. Vi måste våga brösta det och lyfta de innovationer och lösningar som för oss i rätt riktning. Det finns alternativ, säger Ulrika Månsson. Foto: Lars LindqvistNär medborgarrådet presenterade sina förslag fanns representanter från nästan alla partier på plats, förutom SD. Bland rådsmedlemmarna gror en oro över att politiker inte agerar tillsammans och långsiktigt i klimatfrågan.– Men kan vi samarbeta under pandemier och krig, då kan vi göra det kring miljö- och klimatfrågor också, säger Månsson.",Klimat
1,Expert om valaffischerna: Mest tomma fraser och floskler,"Nu får de svenska politiska partierna sätta upp sina affischer med politiska budskap inför EU-valet som avgörs den 9 juni. Valplakaten avgör sannolikt ingenting, men kan påminna folk om att faktiskt gå och rösta, enligt professor Orla Vigsö vid Göteborgs universitet.– Det är mest tomma fraser, säger han.Nu är det fritt fram för hugade politiska partier att sätta upp affischer för 2024 års val till Europaparlamentet. Av årets budskap att döma märks ett tema – gränser – enligt Orla Vigsö, professor i medie- och kommunikationsvetenskap vid Göteborgs universitet.Han, tillsammans med professor Bengt Johansson och docent Nicklas Håkansson, driver Propagandainspektionen som i många år forskat om valkampanjer och skrivit boken ”Politik i det offentliga rummet” om valaffischens historia.– Gränser är nästan genomgående. Centerns budskap ”Håll gränsen” är en blinkning till den gamla partiledaren Thorbjörn Fälldins citat, även om inte alla minns 1981, men nu ska man hålla gränsen mot allt möjligt. De ställer upp sig själva som något slags gränsvakt, säger Orla Vigsö.Moderaterna vurmar å sin sida för gränser för kriminella och säkra gränser för Europa.Sverigedemokraterna formulerar sina gränser som murar och deras Europa skulle bygga dem mot tre utpekade hot: invandringskaos, gängkriminella och islamister.– Det blir lite otydligt med alla gränser och man frågar sig om det verkligen är samma gräns det handlar om, som om det skulle finnas en mot allt som man tycker är dåligt, säger Orla Vigsö.Ännu en historisk referens finns i just SD:s kampanj, närmare bestämt i form av en motsats till tidigare S-ledaren Stefan Lövfens uttalande ”mitt Europa bygger inga murar” under flyktingkrisen 2015.– Det är så klart en helt medveten pik. De har superenkla affischer utan bilder, bara text, som vill visa att de är någon sorts käring mot strömmen. En analys av budskapet är att alla hot och problem kommer utifrån, och att inte ha några porträtt signalerar att det är partiet man röstar på, inte någon enskild representant, säger Orla Vigsö.Han beskriver SD:s affischer som skickligt utförda för uppmärksamhet – även om budskapet drar åt vad han sammanfattar som överbudspolitik. Moderaternas kampanj, däremot, ser han ur forskningssynpunkt som minst sagt tråkiga.– De är så moderata att det nästan gör ont. Med de europeiska stjärnorna markerar de att de är vänligt inställda till EU, men de vill ändå visa att de är ännu mer för Sverige. En intressant sak är att M inte vill att EU ska lägga sig i svensk skog, det vill säga att de vill sätta en sådan inre gräns för unionen, säger Orla Vigsö.Fakta.Valdeltagande● Valdeltagandet i Sverige var 84,2 procent i senaste riksdagsvalet 2022, men bara 55,3 procent i senaste EU-valet 2019.● Då fick partierna röstandelar som fördelar Sveriges nuvarande 21 av 705 parlamentsmandat enligt följande: S (5), M (4), SD (3), MP (3), C (2), KD (2), V (1) och L (1).● Det blivande parlamentet ska ha ytterligare 15 ledamöter, men Sverige blir kvar på sina 21.En vanlig kritik mot politiska valbudskap är att det många gånger kan vara svårt att avgöra vilket parti som står bakom respektive slogan, att de är för generellt formulerade och uppfattas som utslätade paroller. Så är det i stor utsträckning även i år, tycker Orla Vigsö.– Vänsterpartiets ”klimat, välfärd, framtidstro” kan exempelvis funka för flera olika partier. Det är mest tomma fraser eller floskler och Kristdemokraterna slår väl rekord i det sammanhanget med sitt ”gränser och frihet”, lite som att det är upp till väljarna att fylla i vad det ska vara.Har du någon kampanjfavorit?– Det vet jag inte riktigt, men det är klart att man minns vissa bättre även om de kan ha varit riktiga misslyckanden. Centerns ”Det här är Lennart” från 1998 var egentligen helt bisarr, men den kommer man ju verkligen ihåg, säger Orla Vigsö.– Socialdemokraternas slagord ”Alla ska med” från 2006 var så bra att flera andra snott den. En personlig favorit som säkert inte många minns är den där KD:s Göran Hägglund stirrade på olika djur 2010. Men det är väldigt svårt att mäta vad affischerna har för effekt.",Val
1,Därför exploderade jorden av liv,"För lite drygt 500 miljoner år sedan exploderade jorden av liv. Exakt varför vet inte forskarna. Enligt en ny teori kan jordens magnetfält ha spelat en avgörande roll.Den kambriska explosionen. Lägg namnet på minnet. Den är nämligen skälet till att du över huvud taget finns till.– Eftersom alla djur på jorden är släkt med varandra är vi säkra på att djur bara uppstod vid ett enda tillfälle. Det var en engångshändelse, säger Ben Slater, paleobiolog vid Uppsala universitet där han studerar fossil för att bättre förstå uppkomsten av det vi i dag kallar för djurriket.Av allt att döma uppstod livet på jorden inte långt efter det att jorden bildades för cirka 4,5 miljarder år sedan. Kanske redan för 4 miljarder år sedan. Men till en början bestod livet inte av djur, utan endast av små encelliga organismer som så småningom blev till bakterier och så kallade arkéer.Från arkéerna utvecklades sedan de eukaryota organismerna, det vill säga de första som hade en cellkärna. Från dessa uppstod sedan djuren, men först långt senare. Denna milstolpe i livets utveckling ägde nämligen rum för ”bara” 575 miljoner år sedan under en tidsperiod som kallas för ediacara.– I nästan 3,5 miljarder år fanns det alltså liv på jorden, men inga djur. Djur är väldigt speciella eftersom de lever av att äta andra organismer, säger Ben Slater.Till en början gjorde dock djuren inte mycket väsen av sig. De bestod mest av svampdjur och platta tillika icke-symmetriska organismer. Allt detta kom att förändras för runt 538 miljoner år sedan. För det var då, alldeles före tidsperioden kambrium, som djurlivet genomgick en drastisk förändring. På kort tid såg en mängd nya arter dagens ljus. Plötsligt kryllade haven av liv. Konsten att bilda skal och skelett uppstod, liksom fungerande ögon och, inte minst: förmågan att förflytta sig effektivt.Faunan under ediacara-perioden, som är helt utdöd i dag, tycks mestadels ha bestått av platta icke-symmetriska djur som ytligt påminner om maneter och koralldjur. På bilden ett fossil från djuret Dickinsonia costata, som levde för runt 560 miljoner år sedan i vad som i dag är södra Australien. Foto: Shuhai Xiao, Virginia Tech– Det var den mest omvälvande händelsen någonsin. Nästan alla stora djurgrupper utvecklades under kambrium. Det kallas för den kambriska explosionen. På bara några tiotals miljoner år lades fundamentet till alla de djur som finns i dag, säger Ben Slater.Så långt är vetenskapen hyfsat överens. Men vad som orsakade denna plötsliga explosion råder det delade meningar om.För ett par veckor sedan kom en helt ny teori signerad John Tarduno och hans kollegor vid University of Rochester i USA. Med hjälp av kristaller kunde de för några år sedan visa att jordens magnetfält var extremt svagt för runt 565 miljoner år sedan. Det vill säga ungefär samtidigt som djuren blev allt fler under den ediacariska perioden.– Jordens magnetfält var runt 30 gånger svagare då jämfört med vad det är nu. Det var nära att kollapsa helt och hållet, säger John Tarduno, som är professor i geofysik vid University of Rochester, till DN.Orsaken till det, enligt John Tarduno, står att finna i jordens inre. Långt där nere är det nämligen gott om järn. Dels i flytande form i de yttre delarna, dels som en solid kärna i mitten. Och det är rörelserna av detta flytande järn som ger upphov till jordens magnetfält, som bland annat skyddar vår atmosfär.– Men jordens kärna stelnade relativt sent, för lite drygt 500 miljoner år sedan. När den stelnade uppstod störningar i de här rörelserna vilket fick jordens magnetfält att tillfälligt minska kraftigt i både omfång och intensitet, säger han.Enligt forskarna, som nyligen presenterade sin teori i Communications Earth & Environment, varade försvagningen i åtminstone 26 miljoner år. Sedan tidigare vet man att atmosfärens syrehalt ökade kraftigt under samma period.– Vår teori är att det var det svaga magnetfältet som fick syrehalten att plötsligt börja stiga, säger John Tarduno.Hur då?– När magnetfältet är svagt trycks det ner mot jorden. Vid polerna, där magnetfältet nästan är helt vertikalt, bildades det då som ett expanderande hål. Vid den här tiden innehöll atmosfären mycket mer väte, som mycket väl kan ha läckt ut genom de här hålen. På så sätt, tror vi, ökade den procentuella andelen syre i atmosfären.Vad har det med livet på jorden att göra?– Alla djur behöver syre. Vi säger inte att den förhöjda syrehalten är enda förklaringen till att djurlivet diversifierade så kraftigt under den här perioden, men vi tror att den triggade utvecklingen. Att det var den som blev den tändande gnistan. De tre händelserna med magnetfältet, den förhöjda syrehalten och diversifieringen av djurlivet inträffade mer eller mindre samtidigt och det vore nästan konstigt om de här sakerna inte har med varandra att göra.Paleobiologen Ben Slater, däremot, ser saken annorlunda. Bara för att olika händelser råkar inträffa samtidigt, behöver det inte finnas ett orsakssamband, menar han.– Det stämmer att forskarna inte är helt överens om varför den kambriska explosionen ägde rum. Genom åren har en rad olika abiotiska orsaker (saker som inte har med livet självt eller evolutionen att göra) föreslagits, som massiva vulkanutbrott eller ett förändrat klimat. Det råder inga tvivel om att sådana saker kan ha en avgörande betydelse för livet på jorden. Ta bara den stora asteroiden som resulterade i att dinosaurierna dog ut. Men i just det här fallet tror jag att förklaringen är en annan, säger han.Inte heller Ben Slater ser det som en tillfällighet, att syrenivån i atmosfären ökade samtidigt som antalet djurarter blev fler. Men han – och många paleobiologer med honom – ser inte den förhöjda syrenivån som en orsak, utan som en konsekvens.– Innan det fanns djur borde havens ytvatten ha varit fulla av mängder av döda växtplankton. När organiskt material ruttnar förbrukas syre. Därför hade syrenivåerna aldrig en chans att byggas upp, säger Ben Slater.När djuren kom förändrades allt detta. De började äta av dessa växtplankton och när de klumpades ihop i djurens matspjälkningssystem blev de tillräckligt stora för att kunna sjunka genom vattnet. På så sätt tog djuren bort det ruttnande organiska materialet och skickade ner det till havsbotten, där det begravdes i sedimenten.– På så sätt kunde syret stiga och ventilera världshaven, säger Ben Slater.Den förhöjda syrehalten kan alltså lika gärna förklaras med utvecklingen av komplexa djur, som av något annat. Dessutom var detta i så fall inte första gången som små organismer drastiskt förändrat atmosfärens gasinnehåll.– Två miljarder år tidigare ökade syrenivåerna för första gången i jordens historia, men då tack vare cyanobakterier som genom sin fotosyntes producerar syre som en biprodukt.Men varför blev då antalet djurarter plötsligt så många fler?– Många forskare, åtminstone inom mitt fält, anser att orsaken var evolutionär och ekologisk. Uppkomsten av djur och olika arter kan liknas vid ett teknologiskt genombrott där det ofta inte finns någon extern ”trigger”. I stället var det bara något som hände tack vare evolutionen, men som i slutändan fick väldigt dramatiska konsekvenser.",Vetenskap
1,Så kämpar småpartierna för att få stanna i Bryssel,"När EU-valet närmar ser det ut som att flera av de svenska partierna är farligt nära att åka ur.Nu börjar kampen om att få ha kvar mandaten i Bryssel – och den kan bli hård.– Jag har inte ens funderat på det, för det vågar jag inte, säger lokala C-politikern Christer Eriksson om risken att partiet får lämna parlamentet.Det är en kylslagen och jämngrå måndagsmorgon i centrala Västerås. Klockan visar 06.20.Birgitta Åkerberg, ordförande i Liberalerna Västerås, är inte morgontrött. Hon sprudlar av entusiasm när hon tillsammans med sambon Bengt-Åke Nilsson rullar två rejäla skrindor fyllda med L-märkta ”goodie bags” mot tågstationen.Ett par minuter före Stockholmstågets avgång fylls perrongen. Den lilla kampanjtruppen från Liberalerna pilar runt och viftar med påsar framför frusna pendlare.– Glöm inte att rösta, upprepar Birgitta Åkerberg gång på gång.Benny Nore delar ut L-påsar i Västerås. Foto: Eva TedesjöVissa tackar artigt nej, andra tar tacksamt emot påsen med dryck, en knäckemacka och kampanjmaterial från ett parti som i juni riskerar att bli av med sin enda plats i Europaparlamentet.Bengt-Åke Nilsson har varit aktiv i Liberalerna sedan 60-talet. Då hette partiet Folkpartiet, och fick mellan 15 och 17 procent av rösterna i riksdagsvalen. I det första EU-valet 1995 fick partiet 4,8 procent. Nu vill Bengt-Åke inte höra talas om att partiet skulle åka ur parlamentet.– Det finns inte på kartan. För Liberalerna är det här en möjlighet att lyfta, säger han.Men det är inte så säkert. Samma gräns gäller som i riksdagsvalet, fyra procent, för att knipa ett av Sveriges 21 mandat i parlamentet. Och när valet närmar sig ligger några av riksdagens småpartier farligt nära den.Birgitta Åkerberg konstaterar att Liberalerna i Västerås har omkring ett dussin aktiva medlemmar, och att de varit lite skeptiska till dörrknackning. Men hon gillar det, att få möta väljarna ansikte mot ansikte. – De kommer inte undan när de öppnar dörren. Och vi hinner med 30 samtal på en timme, säger hon.Ipsos som gjordes i månadsskiftet februari/mars på uppdrag av Euronews visade att alla svenska partier skulle hamna över fyraprocentsspärren. Men det finns också dystrare mätningar.Nyligen visade Novus mätning att L, C och KD ligger strax under spärren, och i Indikators undersökning hamnar KD under fyra procent och C och L balanserar på gränsen.– Jag är inte alls nöjd med siffrorna. Det är helt uppenbart att vi behöver en valrörelse nu, sade KD:s partiledare Ebba Busch till DN när partiet träffades i Västerås i slutet av april.I en prognos i slutet på januari gjorde två erfarna statsvetare och prognosmakare en kvalificerad bedömning av hur läget ser ut efter valet. Där spås C, L och KD åka ur parlamentet.– Jag har inte ens funderat på det, för det vågar jag inte, säger centerpartisten Christer Eriksson om att C skulle tvingas lämna parlamentet.Han är ledamot i Farsta stadsdelsnämnd, men den här råkalla aprilsöndagen är han ute i ett villaområde i Svedmyra i södra Stockholm tillsammans med sju andra partimedlemmar. Laddade med saltlakritsfiskar, krassefrön, polkagrisar, klistermärken och broschyrer knackar de dörr.Den här dagen blir pratstunderna inte långa – när partisterna avbryter både konfirmationsfiranden och söndagsmiddagar. Men broschyrer åker ner i brevlådor, och några korta samtal hinns med mellan valarbetarna och de som öppnar dörren.Och det är viktigt för partiet.– Våra opinionssiffror gör en ju lite fundersam, men det finns en arbetsglädje i partiet, säger Jonas Naddebo, kommunpolitiker i Stockholm.Inget parti kan känna sig säker inför valet, enligt Magnus Hagevi, professor i statsvetenskap vid Linnéuniversitetet.– Om fler än vanligt går och röstar kan procentsiffrorna förändras snabbt, säger han.Valdeltagandet var 55 procent vid förra valet, jämfört med det senaste riksdagsvalet där 84 procent gick och röstade.– I ett riksdagsval ska man ta väljare från andra partier, i Europaparlamentsvalet handlar det mer om att mobilisera soffliggarna, säger Magnus Hagevi.Fakta.Valresultatet EU-valet 2019 (antal mandat i dag inom parentes)• Moderaterna: 16,83 procent (4)• Centerpartiet: 10,78 procent (2)• Liberalerna: 4,13 procent (1)• Kristdemokraterna: 8,62 procent (2)• Socialdemokraterna: 23,48 procent (5)• Vänsterpartiet: 6,80 procent: (1)• Miljöpartiet: 11,52 procent (3)• Sverigedemokraterna: 15,34 procent (3)När Storbritannien lämnade EU fick Sverige ytterligare ett mandat, som gick till MP, och Sverige har nu 21 mandat i parlamentet.Källa: ValmyndighetenEtt parti som balanserar på gränsen i ett riksdagsval brukar kunna klamra sig fast vid hoppet om stödröster, att väljare puttar småpartierna över spärren för att ge ett större parti inflytande och makt.I valet 2022 gällde detta närmare hälften av Miljöpartiets väljare, enligt valforskning från Göteborgs universitet. För L, C och KD var motsvarande siffra en tredjedel.Men i ett Europaparlamentsval kan småpartierna inte räkna med stödröster.– Det finns inte samma anledning för väljare som tänkt rösta på stora partier att taktikrösta. Europaparlamentet väljer ingen regering och konflikterna och samarbetet mellan partierna är annorlunda. Det gör att väljarna inte ser att de kan påverka maktfördelningen på samma sätt som i ett riksdagsval, säger Magnus Hagevi.I valet 2019 lyckades Centerpartiet knipa över tio procent av rösterna och få två ledamöter i Europaparlamentet. Centerpartiets partisekreterare Karin Ernlund ser positivt på det nuvarande opinionsläget.– Vi har siktet inställt på att behålla våra två mandat. Vi har räknat ut våra röstmål, hur många röster vi behöver ta i olika delar av landet, svarar hon på frågan om det finns risk att C inte når upp till fyra procent.”Sverige mest Europapositiva parti”, som biträdande partisekreterare Sara Svanström beskriver sitt Liberalerna, har som mål att gå från ett till två mandat.Hur sannolikt känns det just nu?– Det är svårt att säga. Av erfarenhet vet vi att just i Europaparlamentsval kan ju väldigt mycket hända i opinionen, säger Sara Svanström.Hon ser det som en pedagogisk utmaning för Liberalerna att partiet sitter i regeringen i Sverige, eftersom valrörelsen ofta tenderar att handla om inrikespolitiska frågor.– Den typen av samarbete som man har i Sverige är ju jättelångt ifrån hur Europaparlamentet funkar, säger Svanström.Hos Liberalerna i Västerås har oppositionsrådet Roger Haddad, tidigare riksdagsledamot, anslutit sig till partikollegorna. Han firar sin födelsedag med att springa runt med knippen av L-påsar i händerna.Men kan en goodie bag synliggöra L:s EU-politik?– Kanske, men lokalt betyder vardagsfrågorna mer, som att tågen måste gå, säger han, och pekar mot avgångstavlan som visar på två inställda morgontåg.Snart lyser L-påsarna som blåa prickar på stationen i händerna på surmulna pendlare. En påse ställs upp i fönstret på tåget när det rullar i väg mot Stockholm, till det lokalaL-gängets stora förtjusning.I Svedmyra konstaterar Centerpartisterna att de knackar dörr i något som redan är ett starkt fäste för partiet i Stockholm. Här blev Centerpartiet tredje största parti i förra riksdagsvalet, strax före Liberalerna som de konkurrerar med.– Det gäller att fiska där fiskarna finns, säger Jonas Naddebo.– Alla val är viktiga, men nu med ny partiledare handlar det om att visa sig. Men vi brukar vara bra på att kampanja.Så vad händer om Centerpartiet inte kommer in alls?– Att vi inte kommer in alls? Det tror jag inte. Men att vi bara skulle få ett mandat, det vore synd.",Politik
1,Liberalerna vill förbjuda anonym politisk kommunikation,"Liberalerna vill förbjuda partier att sprida politiska budskap anonymt. Partiet vill titta på hur frågan kan regleras i lag, efter avslöjandet om att SD använder anonyma konton i sociala medier. ”Människor i mitt parti är skitförbannade”, säger L-ledaren Johan Pehrson. Det har skakat rejält i samarbetet mellan Tidöpartierna M, KD, L och SD i veckan, efter att Kalla faktas granskning visat att Sverigedemokraternas kommunikationsavdelning använder anonyma konton. I Liberalerna har det internt höjts röster om att SD:s agerande måste få tydliga konsekvenser. Partistyrelsen träffades sent på torsdagskvällen – och dagen efter kallade Johan Pehrson till pressträff. ”Vi vill arbeta för att förbjuda partiers anonyma kommunikation, genom att lägga förslag i den parlamentariska kommittén som sitter och tittar på politiska partiers finansiering och transparens”, sade L-ledaren. ”Jag hoppas att många partier vill ställa sig bakom detta”, fortsatte han. Statsminister Ulf Kristersson (M), KD-ledaren Ebba Busch och Johan Pehrson har i veckan sagt att angrepp på Tidöpartierna i sociala medier bryter mot Tidöavtalets respektklausul. Efter att Tidöpartiernas partisekreterare träffats på torsdagseftermiddagen meddelade Sverigedemokraterna att partiet ber om ursäkt för och tar bort 45 inlägg som riktats mot samarbetspartierna, men säger även att man inte kommer att ta bort några konton. ”Det är ett systematiskt brott mot Tidöavtalet i betydande skala”, säger Pehrson om SD:s anonyma konton, och kommenterar även att SD har bett om ursäkt: ”Vad det nu räcker till, det får visa sig, men vi välkomnar såklart detta.” På pressträffen sade Pehrson att ”problemet är inte tonen, problemet är den falska flaggen”. Efteråt medger han att tonen också är ett problem. ”Flera partier i opposition, men också Sverigedemokraterna, har en ganska förfärlig politisk kommunikation. Jag tar ansvar för Liberalernas, jag hoppas att folk kan ha respekt för detta”, säger han till DN. Ser du några problem med att SD har kvar sina tjänstemän i regeringskansliet? ”SD har vidtagit ett antal åtgärder nu för att hedra Tidöavtalet, men för oss är det inte den enda frågan. Om Socialdemokraterna sprider skit om Liberalerna ska de göra det med korrekt avsändare. Om SD sprider skit om Liberalerna ska de, om de tycker det är vettigt, göra det med korrekt avsändare.” Liberalerna står fast vid kravet om att SD måste ta bort sina anonyma konton, men det är oklart vad konsekvenserna blir från L:s sida om SD vägrar. Enligt Johan Pehrson är frågan större än inläggen som handlar om Tidöpartierna – och det är därför man vill se lagstiftning. Moderaterna påpekar att det rör sig om komplicerad lagstiftning och att det är bra att vara överens eftersom det handlar om spelregler för partierna. ”Vi säger varken ja eller nej. Vi tycker att det är ett intressant förslag och kan tänka oss att diskutera vidare för att analysera vilka konsekvenser det skulle kunna få”, säger Fredrik Ahlstedt (M), riksdagsledamot och ledamot i insynsutredningen. SD:s pressavdelning skriver att partiet inte ”stänger dörren för en saklig diskussion om detta, tvärt om”, men även att det återstår att se om det mynnar ut i något som är genomförbart.",Politik
1,Sverige uppmanas att rädda EU-lagen om återställning av natur,"Elva EU-länder under ledning av Irland uppmanar Sverige och flera andra medlemsstater att rädda naturrestaureringslagen.Lagen stoppades oväntat i slutet av mars, något som sammanföll med att landsbygdsminister Peter Kullgren (KD) bedrev en aktiv övertalningskampanj mot lagen.I ett sista försök att rädda naturrestaureringslagen har nu miljöministrar från Irland och tio andra medlemsstater undertecknat ett gemensamt brev, rapporterar The Guardian.Brevet riktar sig till de länder som antingen sagt att de ska rösta emot eller avstå från att rösta om lagen. Bland dessa länder finns Sverige, Ungern, Belgien, Finland, Österrike och Polen.Länderna som undertecknat brevet är, förutom Irland, Tyskland, Frankrike, Spanien, Tjeckien, Danmark, Estland, Cypern, Luxemburg, Litauen och Slovenien.”Vi måste agera snabbt och beslutsamt för att fullborda den politiska processen. Att inte göra det skulle vara ett frikort för att förstöra naturen och skulle i grunden underminera allmänhetens förtroende för EU:s politiska ledarskap både inom och utanför EU”, säger Irlands miljöminister Eamon Ryan enligt The Guardian.DN har tidigare avslöjat hur Sveriges landsbygdsminister Peter Kullgren (KD) bedrivit en aktiv övertalningskampanj gentemot flera andra medlemsländer för att stoppa naturrestaureringslagen – trots att det är klimat- och miljöminister Romina Pourmokhtari (L) som ska hantera den från Sveriges sida.En sista formell omröstning om att anta lagen skulle ha hållits måndagen den 25 mars på ett miljöministermöte i Bryssel.Men efter att Ungern i sista stund – efter ett telefonsamtal från Peter Kullgren – ändrat ståndpunkt uppstod en blockerande majoritet som kunde stoppa lagen.”Vi önskade ta varje chans att påverka, om än så på marginalen, eftersom lagens konsekvenser riskerar att bli ödesdigra för svenskt skogsbruk, lantbruk och klimatarbete”, har Peter Kullgren tidigare kommenterat till DN.Torbjörn Ebenhard, forskningsledare vid SLU Centrum för biologisk mångfald och Sveriges tidigare förhandlare inom FN:s konvention för biologisk mångfald, har beskrivit den oväntade kollapsen för naturrestaureringslagen ”som att man frångår EU:s demokratiska beslutsprocess”.Alla EU-länder inklusive Sverige har redan antagit det nya globala ramverket för biologisk mångfald (Kunming-Montreal Global Biodiversity Framework) inom FN:s konvention för biologisk mångfald. Det säger bland annat att minst 30 procent av naturens utarmade ekosystem ska ha börjat återställas till år 2030.I brevet varnar miljöministrarna för konsekvenserna av att inte godkänna naturrestaureringslagen.”Att inte göra det skulle innebära att vi måste gå till FN-mötet om biologisk mångfald i Colombia i oktober senare i år och säga att vi drar tillbaka våra internationella löften att skydda våra lands- och havsmiljöer”, skriver de i brevet enligt The Guardian.Klimat- och miljöminister Romina Pourmokhtari (L) var glad efter att naturrestaureringslagen hade röstats igenom av såväl EU:s ministerråd som EU-parlamentet sommaren 2023.”Det här är en bra dag för Europas naturmiljöer och en stor framgång för det europeiska miljöarbetet”, sa hon då.DN har sökt landsbygdsminister Peter Kullgren (KD). Hans pressekreterare hänvisar till klimat- och miljöministern.",Klimat
1,SD kräver Tidöavtal i EU med M och KD,"SD vill ha ett Tidöavtal i EU-parlamentet med Moderaternas och Kristdemokraternas partigrupp EPP. Annars kommer SD och deras partigrupp ECR inte att stödja ett återval av Ursula von der Leyen som kommissionens ordförande. Ursula von der Leyen kommer från partigruppen EPP.– Utan oss kommer de att få väldigt svårt att få Ursula von der Leyen godkänd, säger SD:s toppkandidat i EU-valet Charlie Weimers.Ett Tidöavtal på EU-nivå skulle enligt Charlie Weimers fokusera på samarbete kring migration, kriminalitet, klimat och en energipolitik som gynnar kärnkraft.Charlie Weimers presenterade på måndagen SD:s valmanifest. Tunga punkter där är att det stora klimatpaketet som klubbades i våras ska rivas upp. En skärpt migrationspolitik ligger också högt på SD:s agenda. Partiet vill öppna för fysiska gränsbarriärer – huvudslogan i valkampanjen är ”Mitt Europa bygger murar”.",Politik
1,Planen: Dubbelt så mycket el till 2045,"År 2045 ska Sverige kunna producera dubbelt så mycket el som i dag, eller 300 TWh. Bland annat med kraftigt utbyggd kärnkraft.Det framgår av regeringens energiproposition, som inte svarar på vem som tar notan.Regeringen presenterade på tisdagen en proposition som pekar ut inriktningen för den framtida energipolitiken.– Sverige behöver ett robust elsystem med konkurrenskraftiga elpriser nu och i framtiden, säger energi- och näringsminister Ebba Busch (KD).Klart är att elbehovet i Sverige väntas öka kraftigt. För att klara klimatmålen och den gröna omställningen behöver både industrin och transportsystem elektrifieras.Ett av de övergripande målen i planen är att Sverige ska ha en elproduktion med tillhörande elnät på plats 2045 som ska kunna leverera ungefär dubbelt så mycket el – 300 TWh (terawattimmar) – som i dag.Regeringen föreslår också regionala kontrollstationer med femårsintervall med start 2030. Förslaget är ett resultat av inspel från energibranschen och oppositionen, enligt Busch. Men kontrollstationerna motsvarar inte de siffersatta etappmål som oppositionen efterfrågar.För att klara energibehovet måste alla fossilfria kraftslag byggas ut, men på lite längre sikt vill regeringen satsa stort på kärnkraft.Enligt klimat- och miljöminister Romina Pourmokhtari (L) krävs en kraftfull utbyggnad av kärnkraft motsvarande tio nya storskaliga reaktorer.Klimat- och miljöminister Romina Pourmokhtari (L) under tisdagens pressträff om regeringens förslag till inriktning för energipolitiken. Foto: Jessica Gow/TTEn total effekt på minst 2 500 MW ska kunna finnas på plats senast år 2035, enligt regeringen. Det motsvarar effekten hos två nya storskaliga reaktorer.Det behövs inte bara mer energiproduktion, utan energin ska också finnas på den plats där den behövs och vid den tidpunkt det behövs.Det kan tyckas självklart, men det har inte varit det, säger Busch.Elnätsföretagen varnar för att miljardnotan för att bygga ut elnät och produktion kommer att läggas på elkunderna.– Vi kommer att behöva hjälpas åt, säger Ebba Busch.Hon pekar i stället på att den förra regeringens politik var dyr. Med Buschs beskrivning bestod den av att satsa på väderberoende kraftproduktion som kompenserades med en massiv utbyggnad av elnäten.– Det där lägger vi om nu och säger att väderberoende kraftproduktion är välkommen, men basen behöver vara baskraft som vatten- och kärnkraft, säger Busch.",El
1,Regeringens utredare: Vi klarar både energibehov och klimat,"Regeringens klimatutredare, nationalekonomen John Hassler, är övertygad om att klimatomställningen är möjlig trots ett kraftigt ökat energibehov. Marknaden kommer dock inte att lösa det av sig självt, säger han:– Men att ändra hela samhällsstyrningsprocessen är lättare sagt än gjort.Utvald läsning i din mejlboxDN:s klimatreporter Peter Alestig ger dig veckans viktigaste läsning om klimatkrisen – nyheter, granskningar, fördjupningar och intervjuer.Vilken är den viktigaste energifrågan för svensk del? Frågar man John Hassler, professor i nationalekonomi med fokus på klimatekonomi och regeringens klimatutredare, handlar svaret inte om en enskild fråga:– Det behöver vara en långsiktig plan, som också innehåller avstämningar längs vägen, säger John Hassler.Med tanke på den omställning som måste ske i och med klimatet tror inte Johan Hassler att det fungerar att lita på marknaden.– Staten måste bestämma sig: tror vi att det är rimligt att Sverige ska vara en stålexporterande nation till exempel. Det kan man liksom inte bara säga att det får vi se längs vägen, säger han.Svensk stålindustri ska dramatiskt minska sina klimatutsläpp, men för att klara det behövs el. Elbehovet i Sverige kan vara dubbelt så högt redan 2035, enligt Energimyndigheten.– Då måste staten ta ansvar för en trovärdig plan för elförsörjning och att det finns överföringskapacitet så att elen finns på rätt plats i rätt tid, säger John Hassler.En annan strukturell fråga är olika myndigheters självständighet, och att de kan överklaga varandras beslut, menar John Hassler.– Det leder till en situation där det övergripande samhällsintresset – åt vilket håll vi ska röra oss – faller mellan stolarna. Vi måste få till en annan planeringsmodell för samhällsutvecklingen, säger han och exemplifierar med att Försvarsmakten sagt nej till flera projekt med havsbaserad vindkraft.Fakta.EnergiframställanUtsläppen av växthusgaser från el- och fjärrvärmeproduktionen står för cirka 8 procent av Sveriges totala utsläpp vilket motsvarar drygt 4 miljoner ton koldioxidekvivalenter (ett sätt att ange hur stor växthuseffekt ett utsläpp av en gas har i jämförelse med utsläpp av samma mängd koldioxid).Jämfört med 1990 hade utsläpp från el- och fjärrvärmeproduktion minskat med 37 procent 2022.Källa: Naturvårdsverket.Strukturfrågor rör flera områden, säger John Hassler. Det kan handla om kompensation till personer som bor nära planerad vindkraft för att de inte ska stoppa utbyggnaden, eller att få politisk stabilitet kring kärnkraft.– Det är inte en knutpunkt som måste lösas ut, och sedan är allting fixat. Vi måste tänka om en hel del när det gäller samhällsplanering. Och vi lever i en blandekonomi där det offentliga måste ta sitt ansvar, säger han.Finns det gehör för det från politiskt håll?– Ja, det gör det. Men att ändra hela samhällsstyrningsprocessen är lättare sagt än gjort. Jag tror att det finns en insikt om det här överallt, jag tror inte att problemet är bristande politisk vilja.Men klimatomställningen kan innebära att det blir dyrare eller krångligare med flera saker. Det är ju inte säkert att det är populärt att driva politiskt?– Nej, och här är det nödvändigt att komma över det, åtminstone på ett högre plan. Så länge vi vet att det är ett tillräckligt stort motstånd mot de åtgärder som krävs för att fasa ut det fossila kommer det inte ske, säger John Hassler.Jag är inte orolig för att det kommer saknas incitament att lösa människors transport- och uppvärmningsbehov på nya sättEgentligen, menar han, är det inte svårare att genomföra en grön omställning än andra stora omställningar, som digitaliseringen. Men en viktig skillnad är att det analoga samhället fasar ut sig självt, till skillnad från det fossila, till stor del till följd av att det funnits och finns pengar att vinna på digitaliseringen.– Därför krävs politiska beslut. Och om vi inte klarar av att skapa social och politisk acceptans kommer vi inte klara av klimatomställningen. Det betyder inte att vissa grupper ska ha någon slags vetorätt, men vi lever i en demokrati.– Givet att vi inför exempelvis utsläppshandelssystem så kommer det att fasa ut det fossila och skapa en massa nya affärsmöjligheter. Jag är inte orolig för att det kommer saknas incitament att lösa människors transport- och uppvärmningsbehov på nya sätt.– Det är alltid så att det är grupper som missgynnas. Är det för många i den här omställningen, då kan de stoppa den. De som blev bortrationaliserade på grund av digitaliseringen, kunde protestera men inte stoppa digitaliseringen. Men här kan gula västar på gatorna faktiskt stoppa omställningen.Hur se man till att det inte blir för många som missgynnas då?– Dels rent materiellt. Vi måste se till att människor som lever på landsbygden kan transportera sig utan att det blir extremt dyrt eller omöjligt. Sen är det också väldigt mycket en fråga där människor måste känna sig delaktiga och tro på det här med omställningen. Jag har till exempel föreslagit att vi skulle ha en allmän grön omställningsbonus.Sveriges elbehov kan fördubblas till 2035. Går det att möta, om vi samtidigt ska kunna nå EU:s klimatmål?– Ja, det tror jag. De här sakerna vi står inför innebär inte så omfattande ingrepp vare sig i samhällsekonomin eller i naturen att det skulle vara omöjligt.",Klimat
1,"Helldén: ”Näringslivet behöver grön el nu, inte 2045”","Klimatomställningen kräver mycket mer el och regeringen vill sätta ett mål till 2045. Men det räcker inte, anser Miljöpartiets språkrör Daniel Helldén.– Näringslivet behöver grön el nu, säger han.Prognoserna talar för ett kraftigt ökat elbehov framöver. Huvudskälet är att tunga industriella processer, som tillverkning av järn och stål, ska bli fossilfria. Mer el behövs också när bensin och diesel ska fasas ut från biltrafiken.Regeringen vill därför sätta upp nya mål för den svenska elproduktionen och systemets leveranssäkerhet. En proposition väntas nästa vecka. I ett förslag som varit ute på remiss finns ett mål på 300 terawattimmar (twh) till 2045. Sveriges samlade elanvändning var 135 twh 2023.Miljöpartiet lanserade på tisdagen ett motförslag där det också finns mål närmare i tiden. Ett första mål bör enligt MP vara 100 terawattimmar el utöver dagens nivå redan till 2030. Det ska uppnås med vind- och solkraft samt energieffektiviseringar. Sedan behövs 50 twh till år 2035, enligt språkröret Daniel Helldén.– Vi liksom resten av oppositionen är oroliga för att det saknas mål i närtid. Näringslivet behöver grön el nu, inte 2045, säger Daniel Helldén.Miljöpartiet lanserar också ett mål för vad de kallar grön baskraft. Kärnkraftsförespråkarna menar att det inte räcker med förnybart för att få ett stabilt elsystem. Vind och sol varierar för mycket, enligt det resonemanget.MP är motståndare till kärnkraft och menar att det räcker med förnybart, om man kompletterar med batterilagring, flexibel användning och vätgaslager. Partiet vill därför ha 10 gigawatt ytterligare till 2030 av denna gröna baskraft.Klimat- och miljöminister Romina Pourmokhtari (L) menar att MP:s utspel är ett försök att komma bort från den fråga som enligt henne är viktigare: var ska all el komma ifrån?– Vi ser ett behov till 2045 motsvarande tio konventionella reaktorer. Den viktiga frågan är inte vilka kraftslag man gillar, utan hur ska systemet som helhet gå ihop. När man som jag och Liberalerna välkomnar både havsbaserad vindkraft och kärnkraft så fungerar det, säger hon.Även från näringslivet finns en stark rekommendation att sätta upp delmål för elproduktionen före 2045. Såväl Svenskt näringsliv som Energiföretagen framför detta i sina remissvar på regeringens förslag.",Politik
1,Uttorkad sjö tillbaka på USA:s hetaste plats,"USA:s torraste plats har fyllts med vatten efter regnen i Kalifornien. Nu strömmar besökare till nationalparken Death Valley, där den uttorkade sjön Lake Manly åtminstone tillfälligt har väckts till liv.Att paddla tillhör i vanliga fall inte de rekommenderade aktiviteterna i Death Valley. Nationalparken är en av världens varmaste platser och känd för sitt torra klimat. Under värmevågen 2022 uppmättes rekordtemperaturen 54,4 i området.Men på den uttorkade sjöbotten Badwater Basin plaskar nu besökarna, efter att kraftiga atmosfäriska floder – band av fuktig och nederbördsrik luft – dragit in över Kalifornien under början av året. På sina håll har vattendjup på 50 centimeter uppmätts, enligt Washington Post.Vattenmassorna har redan börjat dra sig undan. Men i ett par veckor till väntas det fortfarande gå att paddla i sjön. Foto: John Locher/APFörvandlingen har fått besökarna att flockas i nationalparken.– När jag tänkte på Death Valley som barn föreställde jag mig bara en stor, väldigt djup och varm sandlåda. En sjö var inte en del av bilden, säger turisten Inta Malis.För andra väcker Lake Manlys återkomst blandade känslor. Regionens redan från början extrema väderförhållanden har de senaste åren nått nya nivåer – och klimatförändringarna ses som orsaken.Badwater basin är USA:s lägsta punkt, och är belägen 85 meter under havet. Foto: Dylan Stewart/TTUnder 2022 började till och med kreosotbusken, en av världens mest tåliga växter, dö under den extrema värmeböljan. Senare samma år uppmättes det nederbördsrikaste dygnet någonsin i Death Valley. Orkanen Hillary förde då med sig mer regn på ett dygn än vad nationalparken normalt sett får på ett år – och förödelsen blev stor.Nederbörden som föll då lade grunden till att Badwater Basin nu fyllts med vatten.– Vi kommer få vara med om mycket nytt under vår livstid. Majoriteten av det kommer vara ganska skräckinjagande, men en del av det – som detta – kommer vara rätt otroligt, säger Mason Voehl, ordförande för en lokal miljöorganisation, till Washington Post.Den senaste gången Lake Manly tillfälligt återuppstod var 2005. Inte heller den här gången har sjön kommit för att stanna. Vattenmassorna drar sig redan nu undan och när temperaturerna stiger igen kommer de torka upp helt.",Natur
1,Beskedet: MP-toppen kandiderar till nytt språkrör,"Janine Alm Ericson kandiderar till posten som nytt språkrör efter Märta Stenevi.Hon vill att partiet blir tydligare med sin politik – och bättre på att överrösta motståndarna.Iklädd grön kappa stegar Janine Alm Ericson fram i snöslask och genom en lätt dimma utanför riksdagen i Stockholm. Hon kommer direkt från debatt och omröstning i kammaren, en rutinartad arbetsdag för en riksdagsledamot som är inne på sin tredje mandatperiod.Men nu kan hon vara på väg in i en ny roll. Janine Alm Ericson är först ut att kliva fram som kandidat att leda Miljöpartiet efter Märta Stenevis avgång för en vecka sedan.– Jag tror att jag kan ge partiet det som vi nu behöver. Både i ett politiskt inkluderande ledarskap, men också i kommunikation som kan göra att vi får fler väljare på alla nivåer, säger Janine Alm Ericson.Hur bedömer du ditt stöd i partiet?– Det är väldigt svårt att veta, men det är många som har hört av sig. Jag har fått många förfrågningar och jag har också fått pepp och stöd.Vi sitter i sessionssalen i ledamotshuset på Mynttorget, strax intill riksdagshuset. Förr hette det kanslihuset och i det pampiga rummet hade regeringen sammanträden innan riksdagen tog över byggnaden på 1980-talet.Janine Alm Ericson har en mångårig politisk erfarenhet, från kommunalpolitik i Alingsås under flera år till riksdagsarbete sedan 2014, där hon tidigare varit gruppledare och nu ekonomisk-politisk talesperson.Det är inte första gången hon räcker upp handen för att leda partiet. När Isabella Lövin avgick 2020 klev Janine Alm Ericson fram som kandidat, men hoppade av efter att valberedningen föreslagit Märta Stenevi. Den här gången var beslutet enklare.– Mina barn har blivit äldre till exempel. Det är en sådan sak som spelar in. Men i det stora hela så har jag en idé om hur vi ska ta partiet och politiken framåt.Hon beskriver sin politiska profil som ”bred”.– Mitt engagemang startade i de sociala frågorna. Den sociala orättvisan och ojämställdheten. Men att jag valde Miljöpartiet är för att jag såg då och fortfarande ser att om vi inte har en planet att leva på så kommer de andra frågorna inte heller att spela någon roll.Janine Alm Ericson kommer från Alingsås, där hon varit kommunpolitiker och ordförande för MP lokalt. Foto: Moa KällströmFrågan om spets eller bredd har lyfts som en konfliktlinje i partiet, där vissa efterlyser ett tydligare fokus på klimat och politik och andra att företrädarna lyfter fram fler frågor. Det är en debatt som den hittills enda språkrörskandidaten vill se ett slut på.– Den skymmer sikten, konstaterar Janine Alm Ericson.– Det är i miljö- och klimatfrågorna vi måste trycka på som hårdast. För de frågorna är det ingen annan som driver. Men jag önskar också att vi ska kunna gå framåt somett helt parti med politik på alla områden, fortsätter hon.Vad skiljer dig från Märta Stenevi?Janine Alm Ericson tystnar kort, och säger sedan att hon vill ta vidare det som Stenevi gjort för partiet, som att lyfta vikten av antirasism. Men hon kommer in med ett mer ekonomiskt perspektiv.– För att vi ska klara att sänka utsläppen, klara klimatutmaningen och naturkrisen behöver vi använda ekonomin som ett väldigt viktigt verktyg. Vi måste helt enkelt rikta investeringarna till det som är hållbart i stället för det som är ohållbart.Miljöpartiet hade i senaste valet en större andel väljare i storstäder än på landsbygden. Janine Alm Ericson menar att partiet måste bli tydligare i sin politik.– När vi lägger fram förslag utmålas de ofta som att vara landsbygdsfientliga. Vi har förslag för skogsbruket, jordbruket och landsbygden, men de kommer bort, säger Janine Alm Ericson, och nämner en leasingcheck för elbilar som ett exempel.I veckan har det varit intensiva diskussioner i partiet om när ett språkrör ska väljas – före eller efter Europaparlamentsvalet i juni. På fredagen satte partistyrelsen ned foten och beslutade att språkrörsvalet ska ske vid en extrakongress den 28 april.Daniel Helldén valdes till språkrör i november och Märta Stenevi omvaldes, men nu måste MP hålla en extrakongress efter Stenevis avgång. Foto: Christine Olsson/TTMärta Stenevi hänvisade till en tuff höst när hon avgick, och en tärande process inför kongressen med uppgifter om arbetsmiljöproblem kring språkröret. En utredning tillsattes, som nyligen har bekräftat brister i arbetsmiljön på partikansliet.– Nu har vi en mycket bättre bild av vad det är vi behöver arbeta med, säger Janine Alm Ericson.Det är bevisligen ett hårt jobb att vara språkrör för Miljöpartiet – vad har du som gör att du kan klara av det?– Jag har en lång erfarenhet och många bra människor runt mig. Jag tror också att jag i viss mån är bra på att välja bort saker. Jag är inte okänslig, men jag kan skilja på kritik som jag behöver hantera och ta till mig och göra någonting med. Eller när det är bara en osaklig trollarmé, säger hon.",Politik
1,S-ledarens misstro mot högerdebattören: ”Vem finansierar honom?”,"S-ledaren Magdalena Andersson varnar för ryska påverkansoperationer inför EU-valet och kräver att regeringen tar fram en handlingsplan.Hon anklagar även medarbetare vid statsministerns eget kansli för att sprida hat mot Socialdemokraterna, och frågar sig vem som finansierar en profilerad högerdebattör.Det är med blandade känslor som oppositionsledaren laddar inför det stundande supervalåret, då ett nytt Europaparlament ska väljas och USA ska utse en ny president, bland annat.– Det också är ett superår för dem som vill sprida desinformation och dold propaganda, säger Magdalena Andersson när hon tar emot på riksdagskansliet.Uppmaningen till svenskarna är att vara på sin vakt inför EU-valet.– Vi vet att Ryssland har varit aktivt inne i valrörelser i Europa och USA. Det finns ingen anledning att tro att de inte skulle vara det den här gången också.Det är ingen hemlighet att Kreml vill se ryssvänliga parlamentariker som är kritiska till stödet till Ukraina och vill att EU försvagas.– Jag hade förväntat mig att regeringen vid det här laget hade presenterat en konkret handlingsplan kring vilka åtgärder man avser att vidta för att minska risken för att vi blir påverkade av ryska operationer, säger Andersson.Magdalena Andersson uppmanar svenskarna att vara vaksamma för påverkanskampanjer inför EU-valet. Häromveckan avslöjades att en lettisk ledamot i EU-parlamentet, Tatiana Zdanoka, varit agent för den ryska säkerhetstjänsten FSB. Hon var tidigare medlem i den gröna partigruppen. Men det är framför allt från höger som Magdalena Andersson ser hoten komma.För första gången har S pekat ut SD som huvudmotståndare i EU-valet, och Magdalena Andersson varnar för att framgångar för partier på högerkanten riskerar att underminera enigheten i hela unionen.– De här rörelserna jobbar med att öka splittringen både inom och mellan länder. Sverigedemokraterna vill ju utvärdera det svenska medlemskapet och göra det lättare att lämna EU. Det finns ju bara en som är glad över den ståndpunkten och han sitter i Kreml, säger hon.En bit in i intervjun plingar det till i pressekreteraren Mirjam Kontios mobil. Det är ett sms från Annika Strandhäll, riksdagsledamot och tidigare S-minister. Ett högerextremt konto har spridit ett fejkat ljudklipp som med hjälp av AI-teknik får det att låta som att Strandhäll intervjuas. Rösten säger att S medvetet ”importerat hundratusentals islamister” i syfte att genomföra ett ”folkutbyte”.Annika Strandhäll, riksdagsledamot och tidigare Klimat- och miljöminister. Foto: Lisa MattissonSå kommer det att låta fram till valet 2026, befarar Socialdemokraterna.– Högern dominerar enormt i sociala medier eftersom deras hatbudskap gynnas av de algoritmer som techföretagen har. Jag säger att alla svenskar har rätt till en trygg och säker sjukvård. Det gynnas inte av algoritmerna. Jimmie Åkesson säger att man ska riva moskéer. Det gynnas av algoritmerna, säger hon.Under valåret 2022 var SD det parti som fick allra störst genomslag i sociala medier, enligt Maktbarometern som Medieakademin tagit fram.Vid sidan om varningarna för ryska påverkansförsök upplever Magdalena Andersson att det också pågår en annan sorts kampanj mot hennes parti. På sociala medier sprids inlägg på temat ”Arga Andersson”, där S-ledaren framställs som ilsken och maktlysten. Trollkonton tar ofta över partiets kommentarsfält, menar hon, men angreppen kommer också från andra håll.Magdalena Andersson nämner debattören och youtubern Henrik Jönsson, som har ägnat flera av sina program åt att kritisera partiet.– Vem finansierar honom?, frågar hon.– För att sprida hatpropaganda mot oss och Magda, inflikar pressekreteraren Mirjam Kontio.Du menar att han sprider hatpropaganda mot dig och partiet?– Nej, inte mot mig. Jag tittar inte på honom. Men mot Socialdemokraterna. Min fråga är bara vem finansierar honom? Han har ju en studio och sitter och har tid att göra det här. Var kommer pengarna ifrån?, säger Magdalena Andersson.Vad tror du?– Jag vet inte. Jag har ingen aning. Men på något sätt finansieras det.Ser du Henrik Jönssons Youtube-kanal som en del i den här stora, från höger pågående kampanjen mot er, som du talar om?– Jag vet bara inte hur han finansieras. Jag tycker det är konstigt att många som för vidare hans budskap inte undrar hur det finansieras.Henrik Jönsson, högerdebattör och youtuber. Foto: Fredrik Sandberg/TTFinansieringen kommer helt från frivilliga donationer, säger Henrik Jönsson till DN.– Huvudsakligen från Swish. För att använda socialdemokratisk retorik är jag solidariskt finansierad av folket, säger han, som nyligen också ledde ett avsnitt av SVT-programmet ”Teodorescu & Suhonen” tillsammans med Daniel Suhonen.På Youtube, där han varje vecka publicerar videokrönikor, har han 133 000 följare.Han fortsätter:– Jag möts av den här typen av påhopp hela tiden. Folk som inte kan invända mot sakerna jag framför försöker i stället ifrågasätta min legitimitet, genom att insinuera att jag skulle vara finansierad på ett skumt sätt, säger han.– Jag är helt fristående och uttrycker endast mina egna åsikter, och drivs uteslutande av genuint samhällsengagemang.Magdalena Andersson pekar också på att medarbetare vid statsministerns kansli ägnar arbetstid åt att twittra kritiskt om Socialdemokraterna.– Att skattebetalare betalar medarbetare till statsministern som sitter och driver hat mot oppositionsledaren 24 timmar om dygnet, det är ju en nyordning.Hon är dock noga med att inte koppla ihop Moderaternas opinionsbildning med ryska påverkanskampanjer.– Det är två helt olika saker, säger hon och fortsätter:– Men jag har höga förtroendesiffror så det är klart att man försöker sänka dem.",Politik
1,Hybrider mellan kött och veganskt intar marknaden: ”Bra första steg”,"När kocken Jessie Sommarström började laga sin prisbelönta 50/50-bulle var hon ensam om att blanda växtbaserad färs med köttfärs. Nyligen besökte hon en branschmässa och möttes av en uppsjö av liknande recept på ”hybrider”.– Jag tänkte ”herregud, vad är det som hänt?” Det är verkligen på intåg.DN:s klimatreporter Peter Alestig ger dig veckans viktigaste läsning om klimatkrisen – nyheter, granskningar, fördjupningar och intervjuer.Nyligen presenterade Livsmedelsverket och Folkhälsomyndigheten på uppdrag av regeringen nationella mål för att uppnå en hälsosam och hållbar livsmedelskonsumtion i Sverige. I ett gemensamt uttalande konstaterade båda myndigheterna att en stor del av befolkningen äter för mycket av bland annat charkprodukter, varpå ett av de nya målen är att köttkonsumtionen ska minska med 30 procent till år 2035.Jessie Sommarström vann ”Årets kock” 2022 och prisades året därpå för ”Årets rätt”, med en köttbulle gjord till hälften på en färs av svenska baljväxter. Hon tror att de så kallade hybridprodukterna som nu lanseras av flera livsmedelsföretag kan vara en inkörsport för att få gemene man att äta mindre kött.– Det är ett bra första steg. Man har ju provat att köra till exempel vegetarisk måndag eller varannan dag, men det är inte så människor funkar. Jag tror att det här är ett bättre sätt, säger Jessie Sommarström.Hon menar att köttet i dag spelar en allt för central roll på svenska folkets tallrikar.– Jag tror att man måste gå tillbaka i tiden där köttet sågs som en lyxråvara. Det är egentligen inget nytt med 50/50, man har blandat kött med baljväxter och grönsaker sedan urminnes tider, säger Jessie Sommarström.Som en av landets mest framstående kockar ser hon ett stort ansvar i att bidra till en hållbar matkonsumtion.– Vi kan skapa trender och förändra normer, vi kan hitta innovativa råvaror och laga väldigt god mat. För mig kommer smaken alltid vara viktig och nästan viktigare när det kommer till att servera hållbara råvaror som man vill att folk ska använda.Hur smakar en 50/50-bulle?– Jag tycker att den är jättegod. Baljväxterna bidrar med lite extra nötighet och de binder vätskan på ett bättre sätt. Det blir en härlig textur, liksom lite tuggigare.Fler verkar ha förstått potentialen. När Jessie Sommarström besökte en matmässa i förra veckan slogs hon av att flera aktörer inom livsmedelsindustrin nu satsar på produkter med en blandning av animaliska och växtbaserade ingredienser.– Jag tänkte ”herregud vad är det som hänt?” Det är verkligen på intåg. Det är jättekul att se, säger Jessie Sommarström.Sedan förra året finns en färs bestående av hälften nötkött och hälften grönsaker, i form av morötter och blomkål, att köpa i svenska butiker. Matjätten Axfood, som lanserade färsen under sitt varumärke Garant, har flera liknande satsningar på gång, bland annat en burgare bestående av åkerböna och restprodukter från sill.– Färsen har varit en succé över förväntan. För oss är det ett sätt att minska barriären till att göra bättre val, eftersom det är så enkelt att använda i sin vanliga matlagning, säger Ellinor Puerto, chef för sortimentsutveckling inom Axfoods bolag Dagab.För mer än 10 år sedan lanserade de en korv bestående av hälften kött och hälften växtbaserat – men intresset var lågt och korven försvann snabbt från hyllorna. I dag tror Ellinor Puerto däremot att det finns en stor potential för hybridprodukter.– Vi tror verkligen att marknaden är ljus. Både hälsa och hållbarhet är mycket högre upp på agendan i dag, säger Ellinor Puerto.Även Orkla har börjat satsa på liknande produkter och snart kommer det säljas Felix köttbullar gjorda på nötkött och ärtprotein. Enligt Maria Tilly, marknadsdirektör på Orkla Food Sverige, löper den nya hybridtrenden parallellt med att veganismen blivit mindre hajpad.– Det är klart att det varit tufft när en sådan jättetrend gett vika. Vi har sett hur exempelvis vårt helt veganska märke Anamma verkligen stannat av i tillväxten.Nu ser branschen ett skifte från ”plant based” till ”plant forward”, menar Maria Tilly.– Det är ett amerikanskt begrepp som innebär att man helt enkelt vill äta mer grönt, men inte identifierar sig som vegan. Det är mycket bredare, mer mainstream, och jag tror att det är mycket mer långsiktigt.Jessie Sommarström tror att potentialen är som störst i den kött- och växtbaserade färsen.– Färs är den köttråvaran vi äter absolut mest av i dag. Den finns i hemmen, i skolorna och på restauranger, så skulle man byta ut 50 procent överallt skulle det göra otroligt stor skillnad, säger Jessie Sommarström.",Mat
1,Bara hälften av insamlade dryckesförpackningar återvinns,"Tetra Pak och andra företag har uppgett att deras förpackningar går till återvinning.I själva verket återvinns bara hälften av dryckeskartongerna som samlas in i Sverige.Resten bränns upp på anläggningar utomlands.Användningen av pappersförpackningar i Sverige ökar. Under 2022 gjorde svenskarna av med 130 kilo per person, enligt den senaste statistiken från Naturvårdsverket.Alla företag som för ut förpackningar på marknaden är skyldiga att samla in och återvinna dem.I en film på hemsidan informerar tillverkaren Tetra Pak hur livet för dryckesförpackningar förlängs av återvinning till nya papp- och kartongprodukter. Även Arla beskriver hur kartongfibrer återvinns efter att paketen har lämnats in till insamlingen.Men mindre än hälften av alla insamlade dryckeskartonger går till återvinning, visar DN:s granskning.År 2022 samlades knappt hälften – 19 800 ton – av alla dryckesförpackningar in. Men bara 10 000 ton av dessa gick till återvinning, enligt Näringslivets producentansvar, NPA, som hjälper förpackningsproducenter att följa lagarna kring återvinning.Resten såldes på export till inköpare i Europa. Där har förpackningarna, enligt NPA, sannolikt använts till energiåtervinning – alltså bränts upp.I Sverige finns inget krav på eftersortering av insamlade förpackningar. Det gör det än svårare att återvinna dryckesförpackningarna, uppger företrädare för förpackningskartongtillverkaren Fiskeby. Foto: Magnus HallgrenMax Wallenberg, presschef Arla Sverige, skriver i ett mejl att bolaget inte känner till de låga siffrorna.”Men det stämmer att inte hela vätskekartongförpackningen kan materialåtervinnas i de återvinningssystem som finns i Sverige i dag”.Tetra Pak har tidigare uppgett på sin hemsida att förpackningar som lämnas in till återvinning återvinns. Bolagets vd för Norra Europa, Alex Henriksen:– Den texten var inte tydligt skriven, det är en gammal kampanjsida från 2020, som vi tackar DN för att ni har påvisat. Vi har uppdaterat sidan och beskrivit det som det är: att alla våra förpackningar kan återvinnas, förutsatt att infrastrukturen finns.Enligt Henriksen arbetar bolaget mycket för att att öka kapaciteten för återvinning, och ser positivt på ökade lagkrav på sortering som införts i Sverige.Även branschorganisationen Skogsindustrierna skriver på sin hemsida att kartong i mjölkförpackningar som lämnas till insamlingarna återvinns. Kommunikationschef Lisa Alexandersson skriver i ett mejl att syftet är att beskriva processen för återvinningen. Andelen som återvinns vill man öka.”Det kan därför finnas skäl att se hur vi kan komplettera med ytterligare information”.Dryckeskartonger är täckta med en tunn plastfilm. På insidan av vissa typer av förpackningar finns även en beläggning av aluminium. Det gör dem svåra att återvinna.Det är bara ett svenskt pappersbruk, Fiskeby i Norrköping, som har kapacitet för att skilja materialen åt i en stor trumma med vatten – den liknas vid en gigantisk tvättmaskin. Det är bara pappersfibrerna som vaskas fram där, som återvinns. Den del av förpackningen som består av andra material bränns upp.– Vi saknar i dag möjlighet till eftersortering, vilket gör att vi har en blandning av pappersförpackningar som väldigt få bruk kan hantera, säger Birgitta Alm som är materialspecialist för papper vid NPA.Förutom att hälften av förpackningar alltså går till förbränning, så bränns ytterligare en femtedel av materialet från ”tvättmaskinen” i Norrköping upp. Sammantaget blir det bara 40 procent av vikten av alla dryckeskartonger i Sverige som faktiskt återvinns, enligt DN:s beräkningar.År 2022 samlades 19 800 ton dryckesförpackningar in – men bara 10 000 ton gick till återvinning, enligt NPA. Foto: Magnus HallgrenEnligt Birgitta Alm har Svenska Förpackningsinsamlingen och Returkartong AB länge arbetat för att andelen förpackningar som kan återvinnas ska öka. Det arbetet driver nu NPA vidare.”Ambitionen delar vi med många producenter och övriga aktörer i branschen, och det händer mycket inom återvinningsområdet”, skriver hon i ett mejl till DN.Göran Finnveden är professor vid Institutionen för hållbar utveckling vid Kungliga tekniska högskolan, KTH, och forskar i hållbar konsumtion och avfallshantering. Han är förvånad över att endast hälften av dryckesförpackningarna återvinns.– Det är en siffra som är lägre än man skulle tro.Han anser att företag som Tetra Pak och Arla inte bör ge sken av att återvinningsgraden är högre än vad den är.– Det är en trovärdighetsfråga för företaget och en trovärdighetsfråga för hela systemet.Göran Finnveden påpekar att även om förpackningar återvinns, så påverkar de miljö och klimat.Rent generellt, berättar han, är förpackningar som går att återanvända – alltså utan att brytas ned och göras om – bättre än sådana som återvinns. Och de som återvinns är i sin tur bättre ur ett hållbarhetsperspektiv, än sådana som bränns upp.– Det finns stora samhällsekonomiska vinster av återanvändning, säger Göran Finnveden.",Klimat
1,Studie: Trålning ger utsläpp som inga länder räknar med,"Bottentrålning orsakar nästan dubbelt så stora utsläpp av koldioxid som hela den globala fiskeflottans förbränning av fossila bränslen, enligt en ny studie.Östersjön och Nordsjön pekas ut bland haven med störst utsläpp.Men siffrorna är fortfarande osäkra, menar andra forskare.Vid bottentrålning släpas ett tungt, strutformat nätredskap över havsbotten och rör upp sediment med kol som lagrats sedan årtusenden. Fiskemetoden har liknats vid en kalhuggning av havsbotten.Nu visar en ny modellstudie, publicerad i Frontiers of Marine Science, att bottentrålning globalt orsakar årliga utsläpp på 340-370 miljoner ton koldioxid.Det är nästan dubbelt så mycket som utsläppen från alla fiskefartygs förbränning av fossila bränslen, enligt forskarna. Eller omkring 10 procent av de globala utsläppen från förändrad markanvändning under 2020.Men kunskapen om dessa utsläpp är så pass ny att inget land än så länge bokför utsläppen i sin officiella klimatrapportering till FN.– Vi har länge vetat att tunga fiskenät som släpas över havsbotten – några så stora som tio jumbojetplan – förstör djurliv och livsmiljöer. Men det är först nyligen som vi har upptäckt att bottentrålning också frigör en massa kol, som annars skulle vara säkert lagrat på havsbotten i årtusenden, säger Trisha Atwood, forskare i marina ekosystem vid Utah State University och huvudförfattare till studien, i ett pressmeddelande.Haven utgör planetens största kolsänka. En studie från 2021 har tidigare kommit fram till att bottentrålning orsakar stora koldioxidutsläpp genom att virvla upp sediment.Denna studie orsakade dock en debatt om hur mycket av kolet som verkligen lämnar havet i form av koldioxid.Den nya studien, av delvis samma forskare som den förra, är en modellstudie som har räknat fram att 55-60 procent av kolet hamnar i atmosfären efter 7–9 år.– Vår studie är den första som visar att över hälften av kolet som frigörs genom bottentrålning till slut når atmosfären som koldioxid under loppet av ungefär tio år, och därmed bidrar till global uppvärmning. Att skrapa upp havsbotten är ungefär som att förstöra skogar: det skapar irreparabla skador på klimat och djurliv, säger Trisha Atwood.Forskarna har utgått från data över bottentrålning i världshaven under åren 1996–2020. Därefter har de använt två etablerade modeller för att beräkna hur stor del av kolet som når atmosfären.Förutom att bidra till global uppvärmning förvärrar den frigjorda koldioxiden även försurningen av haven lokalt, påpekar forskarna.Enligt studien är koldioxidutsläppen från bottentrålning störst i Östersjön, Nordsjön, Östkinesiska havet och Grönlandshavet.Men har den nya studien då skingrat alla tidigare tvivel om hur stor del av det upprörda kolet som till slut blir koldioxid i atmosfären?Nej, inte riktigt, menar Clare Bradshaw, professor i marinekologi vid Stockholms universitet. Hon har följt debatten om bottentrålningens klimatpåverkan och håller med om en del av kritiken mot beräkningarna i den första studien. Själv arbetar hon med mätningar i fält på trålningens effekter på kolets kretslopp.– Det är bara de senaste fem åren som det har forskats på koldioxidutsläpp från bottentrålning. Det är bra att man försöker uppskatta de globala utsläppen, men utsläppen kan också variera mycket lokalt och man måste anta många saker när man modellerar. Innan vi kan veta säkert att bottentrålning orsakar så stora utsläpp som anges i denna studie behövs mer exakta mätningar som inte utgår från modeller, säger hon.",Utrikes
1,"Prognos: C, L och KD åker ur Europaparlamentet","De europeiska partigrupperna på högerkanten spås gå kraftigt framåt i EU-valet i juni. Sverige väntas följa den trenden med framgångar för SD.Enligt prognosen kommer Centern, Liberalerna och Kristdemokraterna misslyckas med att nå valspärren och tvingas lämna parlamentet.Den 6-9 juni går väljare i 27 EU-länder till val för att utse 720 ledamöter i Europaparlamentet. Tankesmedjan ECFR, European Council on Foreign Relations, har låtit två erfarna statsvetare och prognosmakare göra en kvalificerad bedömning av hur platserna i det nya parlamentet kommer att fördelas mellan partigrupperna.För tre svenska partier är prognosen förödande. C, L och KD tros åka ut ur parlamentet. I dagsläget har Centern två ledamöter, Liberalerna har en och Kristdemokraterna har två.Statsvetarnas slutsatser bygger bland annat på sambandet mellan nationella opinionsmätningar och hur partier runt om i Europa har presterat i de senaste två EU-valen.En slutsats är att de två partigrupperna på yttersta högerkanten väntas locka fler väljare. Det handlar om ECR-gruppen, där bland annat Sverigedemokraterna ingår, och ID-gruppen, där franska Nationell samling och italienska Lega finns med. I ID sitter inget svenskt parti.– Vi ser att de högerradikala partierna nu är etablerade över i stort sett hela EU, även i länder som Spanien och Portugal, säger Simon Hix, professor vid Europauniversitetet i Florens och en av personerna bakom studien.Han tror att det kommer att ha betydelse för till exempel EU:s klimat- och migrationspolitik.– Avgörande blir hur EPP-gruppen agerar. Om den ökar sitt samarbete åt höger.I EPP ingår svenska M och KD, som redan samarbetar med ECR-partiet SD på nationell nivå. Simon Hix pekar på att tyska CDU, som är störst i EPP, får en nyckelroll. Frågan för CDU är om man tänker samarbeta med högerextrema AFD, Alternativ för Tyskland.Traditionell har högernationalisterna haft svårt att samarbeta både inom sig och med andra. Håller det på att ändras?– Ja, i takt med att partierna fått större inflytande har de också blivit bättre på att samordna sig. Vi har sett samma utveckling bland De Gröna, som tidigare var fragmenterade, men agerat mer enhetligt i takt med att de vuxit, säger Hix.Av övriga svenska partier spås Miljöpartiet minska från dagens tre till två ledamöter. Moderaterna får behålla sina fyra platser. Vänstern ökar från en till två ledamöter. Socialdemokraterna får ytterligare två platser och totalt sju ledamöter.Sverigedemokraterna väntas bli dubbelt så stora jämfört med valresultatet 2019 och får sex platser.Hur säker är prognosen?– Prognoser är alltid osäkra och kan förändras, men modellen vi byggt stämmer tämligen väl överens med andra undersökningar som görs utifrån nationella prognoser, säger Simon Hix.I sin sammanställning tar han och kollegan Kevin Cunnbingham till exempel hänsyn till att gröna partier generellt presterar bättre i EU-val och att socialdemokrater presterar sämre.I sammantaget nio länder tror statsvetarna att partier på yttersta högerkanten blir andra eller tredje största parti. I likaså nio länder tror de att högernationalisterna blir allra störst: Belgien, Frankrike, Italien, Nederländerna, Polen, Slovakien, Tjeckien, Ungern och Österrike.Prognosen är att partigruppen EPP är fortsatt störst med 24 procent av ledamöterna. Socialdemokratiska S&D spås få 18 procent. Tredje största grupp blir högernationalisterna i ID med 14, fjärde störst blir liberala Renew och ECR med 12 procent. De Gröna får 8 och Vänstern 6 procent.Resterande 6 procent fördelas på nya partier samt partier som i dagsläget inte tillhör någon grupp, som italienska Femstjärnerörelsen och ungerska Fidesz.",Politik
1,Hög dödlighet – trots minskad smittspridning,"Sverige har en fortsatt hög dödlighet, jämfört med tidigare år. Men nu minskar smittspridningen kraftigt. Även inom äldreomsorgen och hemtjänsten.– Det mest sannolika är att också dödligheten kommer att gå ner inom kort, säger statsepidemiologen Anders Lindblom till DN.Lite smitta – men många som dör. Ungefär så går det att beskriva det epidemiologiska läget just nu.Enligt Folkhälsomyndighetens senaste veckorapport som kom på fredagen fortsätter antalet fall av RSV, influensa och covid-19 att minska. Mellan vecka två och tre minskade smittspridningen av covid-19 med 48 procent, enligt myndighetens provtagningar. Nedgången av antalet positiva fall inom äldreomsorgen och hemtjänsten var ännu större: 53 respektive 55 procent. Inom sjukvården syns också en minskad belastning.Socialstyrelsens siffror visar att 921 patienter med covid-19 vårdades på sjukhus den 26 januari, att jämföra med 2 179 den 31 december. En liknande trend syns inom intensivvården där tolv patienter med covid-19 för tillfället får vård, att jämföra med närmare 50 patienter runt årsskiftet.Samtidigt – och lite paradoxalt – fortsätter dödligheten att vara hög. Under vecka 1 har hittills 390 personer med covid-19 rapporterats avlidna, att jämföra med i snitt 331 de två föregående veckorna.– Det finns flera sjukdomar just nu, som RSV, influensa och covid-19. Men det finns en fördröjning. Det dröjer ofta ett tag innan man blir allvarligt sjuk och antagligen är det vad vi ser just nu, säger Anders Lindblom, statsepidemiolog vid Folkhälsomyndigheten.Så det finns skäl att tro att även dödligheten kommer att minska?– Det är det mest sannolika. Vi kan inte med säkerhet säga att överdödligheten beror på smittspridningen, men det mest troliga är att den kombination av olika luftvägsvirus vi har just nu är en bidragande orsak. Nu minskar smittspridningen och om teorin är riktig kommer även dödligheten gå ner.Den överdödlighet vi har just nu är betydligt större än den vi hade förra året, hur kommer det sig?– Dödligheten är högre än förra året, men den är lägre än den vi hade i början av pandemin. Det är svårt att veta exakt, men en förklaring kan vara att vi inte har några restriktioner längre, vilket vi fortfarande hade den här tiden förra året.Det verkar som om Sverige har en större överdödlighet än många andra länder, hur kommer det sig?– Det är svårt att jämföra länder, även de som mäter på liknande sätt. Men vi ser samma trend med en överdödlighet i andra europeiska länder samt USA just nu.Vi har haft liknande nedgångar tidigare så här års, något som sedan har följts av en kraftig uppgång under våren. Hur blir det i år?– Det återstår att se. De här uppgångarna har berott på att det kommit nya varianter, men nu har vi haft samma varianter i ett antal veckor.Finns det något som tyder på att de här senaste varianterna lättare orsakar allvarlig sjukdom, än de tidigare?– Nej, vaccinet är fortfarande lika effektivt. För att inte bli allvarligt sjuk bör man vaccinera sig. Det gäller inte bara covid-19 utan också influensa, om man tillhör en riskgrupp. Det är det bästa sättet att minska risken för allvarlig sjukdom och död.Enligt veckorapporten var medelåldern bland dem som fått intensivvård på grund av covid-19 de senaste veckorna 67 år, samtidigt som en majoritet (63 procent) av dem som hittills rapporterats avlidna hade äldreomsorg (hemtjänst eller äldreboende).",Sjukvård
1,Studio DN: Därför kan antivaccinrörelsens idéer leda till politiskt våld,"Antivaccinrörelsen organiserar tusentals människor i länder världen över. Den fångar upp folk på ytterkanterna – från extremhöger till långt ut på den alternativa new age-flanken. I Studio DN berättar DN:s vetenskapsredaktör Maria Gunther om lockelsen i enkla lösningar – och varför man ska ta konspirationsteoretiker på allvar.Liksom i många andra länder finns i Sverige en skepsis mot vaccin mot covid-19 hos en del människor. För ett år sedan uttryckte många en rädsla för att det inte var tillräckligt utprovat, till exempel. Vilka argument är rimliga att ha för ett nytt vaccin?– Oro för biverkningar och vilken verkan det har gäller i högsta grad forskare och de som utvecklar vaccin. Det är därför vi har så otroligt hårda och formaliserade tester, som i många steg kan fånga upp det som kan gå fel med vaccinet. Det här var en helt ny typ av vaccin för drygt ett år sedan, och det är klart att det fanns anledning att vara lite försiktig, men nu har en stor del av världens befolkning tagit det. Det är mer än ett år sedan de första började vaccineras, och vi har inte sett några allvarliga effekter av det.Det har också vuxit fram ett organiserat motstånd mot vaccin. Hur ser det ut?– Man kan tycka att det består av väldigt disparata och olika grupper. Dels har vi de som är inspirerade av new age och alternativmedicin; dels har vi extremhöger och fotbollshuliganer. Det finns många olika typer av grupper, som vi också kunde se på demonstrationen i Stockholm i januari. Det finns vissa webbsidor som sprider den här typen information, som en som heter Läkaruppropet. Det finns också en radiostation som heter Folkets radio. Den här typen av skepsis mot vaccin sprids i många olika grupper.Vad är det med vaccin som gör ämnet mottagligt för den här typen av protester eller rörelser?– Det är något främmande som vi sprutar in i kroppen, och forskning visar att det är något vi tycker är otäckt. Vi kan inte heller se effekten av det – vi har inget ansikte på hur bra vaccinen är. Om någon blir sjuk av vaccinet kan man visa upp den personen, men man kan inte visa upp en person som inte blev sjuk. Vi kan se att fallen blir färre, men inte att just jag skulle ha blivit sjuk om jag inte var vaccinerad. Det här med konspirationsteorier handlar om vilka historier man har, och det är svårt att göra en bra historia av hur bra vaccin är – det finns ingen människa att följa.Rättelse: I en tidigare version hade Läkaruppropet fått fel namn.I avsnittet får du också reda på varningssignaler för en konspirationsteori – och vad man kan göra för att minska spridningen av den.",Vetenskap
1,Antivaccinrörelsens idéer kan leda till politiskt våld,"Antivaccinrörelsen samlar både alternativmedicinare och högerextremister. Där sprids budskap som bygger på gamla konspirationsteorier om att en liten, global elit planerar att förslava människor och ta över världen.– Det är idéer som historiskt har fungerat mobiliserande, och som har lett till politiskt våld. Man ska inte bara avfärda detta som knasigheter, säger Hannah Pollack Sarnecki, forskare vid FOI.Uppdatering 31/01-2022 kl. 09:43: Texten har tillfogats en rättelse.– Vi är inte högerextrema. Vi är emot extrema inskränkningar av demokratin och brott mot Nürnbergkonventionen, ropade en av talarna från podiet på Sergels torg i Stockholm förra helgen, där tusentals personer deltog i ”Frihetsrörelsens” demonstration mot vaccinpass.Talaren, Nils Littorin, är läkare, doktor i klinisk mikrobiologi och en av initiativtagarna till det så kallade Läkaruppropet, som vill få bort pandemirestriktionerna och är kritiska till vaccinpass, som de ser som ”ett förtäckt tvång att vaccinera sig”. Att han hänvisar till Nürnbergkonventionen är ingen tillfällighet. Konventionen innehåller etiska principer för medicinsk forskning på människor, och togs fram 1947 i samband med rättegångarna mot de tyska läkare som använde fångar i koncentrationsläger för medicinska experiment.– I antivaccinrörelsen pratar man om vaccinering som ett experiment på människor. Man jämför ovaccinerade med judar under andra världskriget och beskriver sig själva som det ultimata offret, säger Hannah Pollack Sarnecki, forskare vid Totalförsvarets forskningsinstitut FOI.Hon forskar om ideologiskt motiverad extremism, rasism och våld.– Jag forskar bland annat om konspirationsteoretiska narrativ, eller alternativa politiska berättelser om världen, och om relationen mellan den typen av narrativ och politiskt våld. Jag tittar också på överlapp och synergier mellan olika radikala grupperingar, förklarar hon.Enligt Hannah Pollack Sarnecki är det ett misstag att se vaccinmotståndarna som oförargliga människor med galna idéer.– Emellanåt beskrivs den här rörelsen som ett gäng foliehattar, men vissa av diskussionerna kan vara legitima, som de som har att göra med inskränkningar av fri- och rättigheter. Samtidigt blandas det med ett utpekande av vissa grupper som skyldiga till alla samhällsproblem, och är idéer som historiskt har fungerat mobiliserande, och som har lett till politiskt våld. Man ska inte bara avfärda detta som knasigheter, säger hon.Ett exempel är Jurgen C, en belgisk yrkesmilitär som i maj förra året stal vapen från sin förläggning, skrev ett brev om att han inte ville leva i ett samhälle ”styrt av politiker och virologer” och riktade dödshot mot virologen Marc Van Ranst som har lett de belgiska hälsomyndigheternas arbete under pandemin.Fakta.KonspirationsteorierEnligt Nationalencyklopedin är en konspirationsteori en ”icke styrkt föreställning eller teori som söker förklara en viktig historisk, politisk eller social händelse med en bakomliggande hemlig komplott av ett antal makthavare.”I december slog tysk polis till mot en grupp som planerade att mörda Sachsens ministerpresident Michael Kretschmer på grund av delstatsregeringens coronapolitik och för att han uttalat stöd för vaccin.– Idéerna mobiliserar, och det finns en koppling mellan den här typen av föreställningar och våld, säger Hannah Pollack Sarnecki.I somras kom hon ut med rapporten ”Fascismens gröna rötter: konspirationsteorier, kris och kollaps”, som bland annat visar att pandemin har gynnat spridningen av gröna fascistiska idéer och stärkt samarbetet mellan olika radikala grupper.– En del av dem som tillhör antivaccinrörelsen ingår i alternativmedicinska eller new age-inspirerade miljöer, medan andra har forskarbakgrund, är utbildad vårdpersonal eller oroliga föräldrar. Men där ingår nu också ett antal radikalnationalistiska aktörer. Under pandemin har det blivit synligare hur de olika grupperna har mobiliserat och enats kring frågor som de själva beskriver som att de står upp för frihet och sanning.Det finns historiska kopplingar mellan grupperna, enligt Hannah Pollack Sarnecki.– De här grupperna delar sedan gammalt ett visst tankegods som bland annat rör ekologi, miljö och natur, men även idéer om renhet, ursprunglighet och suveränitet förenar. Att de har enats under pandemin är inte så märkligt.Det gäller alltså mycket mer än bara motstånd mot vaccinpass.– Det handlar om att sprida idéer om att pandemin inte alls existerar, eller att den är överdriven eller påhittad, och att det finns en global elit som påstås konspirera mot folket, säger Hannah Pollack Sarnecki.Enligt konspirationsteorierna använder eliten pandemin som en förevändning för att etablera ett globalt världsherravälde.– Vaccinet och alla pandemirestriktioner och begränsningar skulle då vara en del av en uttänkt plan som går ut på att ta kontroll över befolkningen. Vaccinet används för att förslava människor, för att experimentera på människor eller till och med för att reducera jordens befolkning.Det finns föreställningar om att vaccinen innehåller farliga ämnen eller mikrochip, och att vaccinens biverkningar tystas ner.– Alla de här olika idéerna vävs samman med varandra. Och den övergripande berättelsen är att alla samhällets institutioner är genomkorrumperade, och att mainstream-medier, politiker och forskare mörkar sanningen och ljuger för folket, säger Hannah Pollack Sarnecki.Konspirationsteorier uppkommer ofta i samband med katastrofer och omvälvande händelser.– Konspirationsteorins funktion är att få människor att förstå varför saker och ting sker, med orsak och verkan. Vad är det som händer? Varför kommer covid-19? Varför sjönk Estonia? Varför dog Olof Palme?, säger Torbjörn Josefsson, forskare i psykologi vid Högskolan i Halmstad.Han leder en tvärvetenskaplig forskargrupp som studerar konspirationsteorier och desinformation.– Tidigare trodde man att de som tror på konspirationsteorier led av psykisk störning, som paranoia till exempel. Men egentligen bygger teorierna på alla människors behov av att förstå samhället vi lever i. Vi behöver ha den tryggheten. När det sker saker som är negativa, obehagliga och skrämmande har vi ett behov av att hitta någon som har gjort fel och som är ansvarig, säger han.Konspirationsteorierna kan ge förklaringarna och svaren.– De förklarar att någon ligger bakom, och att det skulle gå att få bort det här otäcka som händer om det inte vore för de ondskefulla personerna som orkestrerar det, säger Torbjörn Josefsson.Det finns förstås verklig korruption, och verkliga konspirationer.– Det är viktigt att påpeka det, när allt är så polariserat. Men det som skiljer ut en konspirationsteori är ogrundade och relativa osannolika påståenden om att det finns en hemlig grupp människor som är ondskefulla och illvilliga och väldigt, väldigt mäktiga, och att det är de som orkestrerar och styr allt som sker, säger Torbjörn Josefsson.– I den här rörelsen sprids föreställningar om att vi egentligen lever i en väldigt repressiv stat, där oliktänkande och oppositionella förföljs och censureras. Och idén om en global elit som vill förslava befolkningen är ofta relaterad till gamla antisemitiska föreställningar. Att man pekar ut redan utsatta grupper som minoritetsgrupper som ett hot och mobiliserar kring det är något vi ska ta på allvar, säger Hannah Pollack Sarnecki.Hur ska man då bemöta konspirationsteorierna?– Det är omdiskuterat, men jag tror att definitivt att kunskap och fakta är helt centralt. De allra mest övertygade kanske man inte kan nå. Men det finns en hel del människor som tvekar och som är genuint oroliga. Där finns ett stort jobb att göra: Ta deras oro på allvar, och försöka bemöta med etablerade fakta. Men det är också viktigt att komma ihåg att för en del av aktörerna hänger spridningen av idéerna samman med politiska eller ekonomiska intressen, säger Hannah Pollack Sarnecki.",Vetenskap
1,Professor: Skulle krävas färre restriktioner om fler vaccinerats,"Sedan omikronvarianten tog över är smittspridningen lika hög i den vaccinerade delen av befolkningen som bland de knappt 15 procent som är ovaccinerade.Men Sverige hade kunnat lätta på restriktionerna om fler vaccinerat sig mot covid-19, menar Joacim Rocklöv, epidemiolog på Umeå universitet.Det var sjukvården som lyftes fram som argument när nya restriktioner meddelades den 10 januari.– Belastningen på sjukvården just nu är hög. Och om sjukvården och sjukvårdens medarbetare ska klara sina uppdrag på lång sikt så behöver vi få ned smittspridningen, sade statsminister Magdalena Andersson (S).Den stora majoriteten av Sveriges befolkning har vaccinerat sig mot covid-19 och över 85 procent av alla från 12 år har tagit två doser. På fredagen hade var fjärde person i landet blivit trippelvaccinerad.Samtidigt är det omkring 14,5 procent som inte vaccinerat sig.– Genom att vaccinera dig minimerar du inte bara dödlig eller allvarlig sjukdom för dig själv, du visar också respekt för medarbetarna i vården och omsorgen som nu sliter under tuffa vilkor för att vårda våra sjuka och ta hand om våra äldre, sade Magdalena Andersson den 10 januari.Om vaccintäckningen ökat så hade situationen sett annorlunda ut.– Det är svårt att säga om vi hade kunnat släppa restriktionerna, men vaccinen skyddar väldigt bra mot svår sjukdom så vi hade varit i ett helt annat läge, säger Sara Byfors, enhetschef på Folkhälsomyndigheten.Joacim Rocklöv, professor i epidemiologi på Umeå universitet, är inne på samma spår som Sara Byfors. Han tror att behovet av restriktioner hade minskat om vaccintäckningen ökat.– Vi hade iallafall behövt färre restriktioner. Det är kontentan. Sedan finns det ju också de som inte kan vaccineras av medicinska skäl och dem har vi en uppgift att skydda, med hjälp av våra egna vaccinationer, säger han.Ett högt tryck på sjukvården får flera negativa konsekvenser.– Personalen har ansträngt sig till det yttersta och vårdpersonalens hälsa har påverkats av belastningen, sade Socialstyrelsens generaldirektör Olivia Wigzell på pressträffen tidigare i januari.Det gör också att annan vård inte hinns med. Omkring 30 procent av planerade operationer som har fått vänta på grund av den arbetsbörda som covidpatienterna innebär, enligt Socialstyrelsen.– Minskar vi inte smittspridningen finns också risken att vården måste genomföra mycket hårda prioriteringar och med striktare prioriteringar byggs också vårdköerna på till annan vård, säger Olivia Wigzell.”Det finns en koppling mellan vaccinationsgrad och behovet av restriktioner, men att den inte är helt enkel eftersom den beror på effekten av vaccineringen”, skriver statsepidemiolog Anders Tegnell i ett mejl till DN.Vaccinets effekt på smittspridningen har minskat sedan omikron tog över. Antalet bekräftade covidfall per capita är ungefär lika hög nu bland vaccinerade och ovaccinerade. Under vecka två bekräftades totalt 164 686 covidfall i Sverige, enligt Folkhälsomyndighetens senaste veckorapport. Då hittades något fler fall per capita bland vaccinerade än bland ovaccinerade.Men skyddseffekten mot svår sjukdom är fortfarande hög och det är just inom sjukvården som ovaccinerade sticker ut nu. Trots att de utgör mindre än 15 procent av befolkningen från 12 år och uppåt så är en stor del av de som intensivvårdas för covid-19 är ovaccinerade.Totalt vårdades knappt 110 covidsjuka på intensivvårdsavdelning med respirator i veckan, vilket är omkring 27 procent av alla iva-patienter. Medan ökningen av intensivvårdsbehov och dödsfall ökar svagt bland vaccinerade i statistiken, så syns en kraftig ökning bland de som inte tagit vaccinet de senaste veckorna.Risken för att bli så svårt sjuk att man behöver intensivvård beräknas vara omkring tio gånger högre för ovaccinerade än för vaccinerade. Medelåldern bland de ovaccinerade som behöver intensivvård är också tio år lägre än bland de vaccinerade.– Jag tror att många har uppmärksammat att antalet allvarliga fall inte har ökat på samma sätt som tidigare trots att det har varit rekordhög smittspridning. Så jag tror att det är rätt tydligt för många att det är klart att det beror på vaccinen, säger Joacim Rocklöv.I och med att smittspridningen är så hög även bland vaccinerade så kan vi däremot inte stoppa viruset med hjälp av vaccin i nuläget, förklarar Joacim Rocklöv.– När vi har de här genombrottsinfektionerna kommer vi aldrig nå upp till en flockimmunitet, säger han och fortsätter:– Med omikron så skyddar du faktiskt mest dig själv med vaccinet. Tidigare skyddade man även andra eftersom man smittade mindre. Men genom att skydda dig själv så skyddar du ju också sjukvården från överbelastning och förträngningseffekter så på det sättet så har vaccinet viktiga indirekta effekter.",Sjukvård
1,Vaccinmyter leder till tveksamhet bland gravida,"Gravida klassas som riskgrupp för covid-19. De kan bli allvarligt sjuka och riskerar dessutom att föda för tidigt. Men myter om hur vaccinet påverkar barnet har lett till tveksamhet bland gravida.Vaccinationstäckningen (två doser) bland gravida ligger enligt Folkhälsomyndigheten på lite över 60 procent, att jämföra med över 83 procent hos befolkningen i övrigt (12 år och äldre).På sociala medier sprids myter om att vaccinet överförs till barnet och kan utgöra en fara. På presskonferensen med Folkhälsomyndigheten i torsdags lyftes frågan särskilt.– Du som är gravid, vaccinera dig. Det skyddar inte bara dig från sjukdom utan också barnet, för det finns en skyddseffekt under en period efter förlossningen, sade biträdande avdelningschef Sara Byfors.Även Läkemedelsverket riktade sig direkt till de gravida på pressträffen.– Det finns vanliga missuppfattningar, bland annat en som handlar om att man tror att vaccinet förs över från mamman till barnet. Det stämmer inte. Vaccinet gör att kvinnan bildar antikroppar mot sars-cov-2. Mammans antikroppar förs sedan över till barnet, sade enhetschef Veronica Arthurson.Studier visar att gravida har en något högre risk för att bli allvarligt sjuka i covid-19. Enligt Socialstyrelsen kan också en infektion mot slutet av graviditeten öka risken för för tidig förlossning.Den europeiska läkemedelsmyndigheten EMA gick för bara ett par dagar sedan ut med en uppdatering av forskningsläget på området. EMA konstaterar att det finns allt starkare bevis för att ”mRNA-vacciner mot covid-19 inte orsakar komplikationer under graviditet, vare sig för den havande kvinnan eller barnet”.Som stöd för slutsatsen hänvisar de bland annat till en större studie på omkring 65 000 gravida. Där fanns ingen ökad risk för komplikationer, missfall, för tidiga födslar eller negativa konsekvenser för barnet efter vaccinering.Trots vissa osäkra data i undersökningen pekar EMA på den tydliga slutsatsen.I Sverige har drygt 400 rapporter om misstänkta biverkningar för vaccin mot covid-19 hos gravida kommit in. De allra flesta handlar om huvudvärk, feber, trötthet, frossa och ont i armen, samma biverkningar som för icke-gravida.",Sjukvård
1,Nya greppet när smittan ökar – lärarna undervisar hemifrån,"Läraren på skärm hemifrån och eleverna i klassrummet. Så ser det ut på högstadiet i Råsunda skola i Solna.– Bättre än inställda lektioner eller att ha en vikarie, säger Elina Lithander i klass 7B.I måndags var en tredjedel av alla lärare vid Råsunda skola hemma från jobbet – antingen på grund av sjukdom eller de gällande riktlinjerna när det gäller att sätta sig själv i karantän i samband med covid-19 smitta.– Det var väldigt svårt att få tag i vikarier. Och även om vi skulle få tag i vikarier så blir det aldrig riktigt lika bra som med ordinarie lärare, som kan följa planeringen, säger Susanna Franzén, rektor på Råsunda skola.På måndagsmorgonen hade hon krismöte med utbildningsförvaltningen där rektor förklarade läget. Efter att haft en lång rad möten under dagen fattade ordförande i utbildningsnämnden beslut om att godkänna en för kommunen ny lösning: de lärare som är hemma med milda symtom eller som sitter i familjekarantän kan undervisa hemifrån, via den digitala plattformen Teams.– Har ni förstått uppgiften? Gör tummen upp! säger nu därför NO-läraren Erik Bergquist från en storbildskärm inne i det klassrum där klass 7B har NO.Tummarna far upp i luften och ett 15-tal elever sätter igång med att hitta förklaringar till olika ämnesspecifika ord som har med ljus att göra; konkav, konvex, infallsvinkel, reflektera, ljuskälla – listan är lång.Erik Bergquist visar exempel på hur man kan svara genom att dela sin skärm på storbilden och i chatten som hör till plattformen ställs det frågor. Han kan också följa hur elevernas arbete framskrider i realtid. I alla fall så länge tekniken fungerar...– Snälla Loke, nu föll ljudet bort, kan du komma och hjälpa mig, säger socialpedagogen Joceline Romero som är den vuxna på plats i rummet.”Hittills har jag bara fått positiva reaktioner från elever och lärare. Det är bra att ordinarie lärare kan leda undervisningen hemifrån om de bara har milda symtom eller sitter i familjekarantän”, säger Susanna Frantzén, rektor på Råsunda skola. Foto: Nicklas ThegerströmSkratt utbryter – som vanligt är det eleverna som får supporta när de digitala verktygen fallerar. Och Loke Dohlk kan sina saker – snart funkar det igen.– Det är bättre när läraren är på plats, det är rätt så krångligt med tekniken och det blir en del avbrott, konstaterar Alfred Halling när NO-läraren Erik försöker dela en instruktiv video om konvexa speglar.Liksom klasskompisarna Elina Lithander och Viggo Bohman tycker han dock att det är bra att det är just Erik Bergquist som håller i lektionen. De är rätt trötta på inställda lektioner och vikarier. Vid några tillfällen har de själva fått stanna hemma och haft distansundervisning på det sättet, men det har varit svårt – både att koncentrera sig och att få hjälp.För Erik Bergquist, som just den här dagen är inne på sin sista dag av karantän efter ett positivt covid-19 test, är lösningen ”bättre än ingenting”.– I mitt ämne vill man vara närvarande och kunna visa praktiska exempel. Man förlorar mycket av kontakten när man inte är på plats, konstaterar han.Han beskriver de två senaste åren som allt mer påfrestande.– Det är extremt stressande.  Man vill göra ett bra jobb och ge eleverna de bästa förutsättningarna att komma vidare i livet. Det är ett stort ansvar och en tung börda att bära att inse att det inte gått att leva upp till det till hundra procent, säger han.Under pandemin har Råsunda skola testat de flesta varianter av anpassning till det rådande läget. Halvklasser, distansundervisning, schemaomläggningar är några av dem.– Nu testar vi det här, hittills har jag bara fått positiva reaktioner, både från elever och lärare, säger Susanna Frantzén.Eftersom så en så stor andel av lärarna som var hemma endast hade milda symtom eller var hemma på grund av familjekarantän så var beslutet att låta dem undervisa hemifrån enkelt:– Alternativet hade varit att skicka hem alla elever. Men det är en åtgärd som vi vill spara till en situation då smittspridningen bli ännu värre. Där hoppas jag verkligen inte att vi hamnar.",Skola
1,Smittspridningen ökar kraftigt – över 17 000 fall på en dag,"Den tidigare högstanoteringen för antalet registrerat smittade på en dag har slagits med råge. Den 4 januari rapporteras 17 320 covidfall.Smittspridningen följer nu Folkhälsomyndighetens värstascenario.– Vi har en kraftig ökning av antalet fall i landet just precis nu, säger Britta Björkholm, avdelningschef på FHM.Den förra toppnoteringen är från dagen före nyårsafton, med 11 507 registrerat smittade – innan dessa var den högsta noteringen från tidigare vågor 11 376, från den 23 december 2020.19 procent av alla pcr-test är positiva, en skarp ökning. Björkholm uppmanar alla att vaccinera sig och att testa sig vid symtom.– Är det så att testningen drar ut på tiden ska man stanna hemma tills man får sitt svar eller känner sig frisk, säger hon.Antalet nyinlagda på iva ökar, men motsvarar inte smittspridningsökningen.– Inläggning och svår sjukdom brukar följa ett par veckor efter smittotillfället, säger Björkholm.Antalet bekräftade fall de senaste 14 dagarna är 1 032 fall per 100 000 invånare, enligt FHM. Både vaccinerade och ovaccinerade smittas.– Det är sannolikt beroende på omikronvarianten, säger Björkholm.Omikronvarianten dominerar nu smittspridningen i Sverige på nationell, enligt FHM.– Vår bedömning är att skiftet är passerat: vi har en majoritet omikron, säger Britta Björkholm.I storstadsregionerna är variantens övertag tydligt, enligt myndigheten.– Vi har anledning att tror att det kommer vara fallet framöver i de övriga regionerna också.Det är inget som indikerar att varianten ger svårare sjukdom än tidigare varianter, snarare tvärtom. Vaccinationen skyddar fortfarande bra mot svår sjukdom, enligt Björkholm.– Vi ser däremot indikationer på att den har en ökad förmåga att bryta genom immuniteten mot viruset, säger hon om omikron.FHM har tidigare tagit fram olika scenarier för smittspridningen i Sverige framöver.– Vi följer scenario två, det scenario som har högst smittspridning. Fortsätter vi följa den kan vi få en topp i mitten eller slutet av januari, säger Björkholm.Regeringen har på onsdagen gett grönt ljus för FHM att införa vaccinationsbevis på bland annat restauranger och handelsplatser. Detta har inte myndigheten fattat beslut om än, enligt Björkholm.Pressen på sjukvården är hög. Åtta av 21 regioner har gått upp i stabsläge, enligt Socialstyrelsen.– Trycket på sjukvården väntas öka ytterligare, säger Mona Heurgren, avdelningschef på Socialstyrelsen.Andelen som vårdas med covid-19 på iva ökar. Det finns i dag 490 disponibla platser på iva. Av dessa är 411 belagda, varav 114 med covidpatienter. Det innebär en ledig kapacitet på 16 procent.Antalet iva-vårdade per 100 000 är tolv gånger högre för ovaccinerade än för vaccinerade.Både bland personer med hemtjänst och personer på äldreboenden ökar smittan, enligt Socialstyrelsen.– Det är till följd av den kraftiga samhällsspridningen som slagit genom på boenden och inom hemtjänsten, säger Heurgren på pressträffen.",Sjukvård
1,Emmanuel Macron: ”Jag vill jävlas med de ovaccinerade”,"Frankrikes parlament håller just nu på att införa krav på vaccinbevis – en politisk känslig fråga. President Emmanuel Macron har hällt bensin på brasan genom att säga att han vill ”jävlas med de ovaccinerade”.I en intervju med tidningen Le Parisien på tisdagen kallade Macron dem som inte vaccinerat sig mot covid-19 för omoraliska och oansvariga.”Jag vill inte jävlas med fransmännen” sade presidenten, en referens till sin företrädare George Pompidous bevingade ord på 60-talet. ”De ovaccinerade däremot, dem vill jag verkligen jävlas med.”Macron använde det svåröversatta uttrycket ”emmerder” som kan betyda irritera, men är mer aggressivt.”När min frihet hotar andras frihet, är jag oansvarig. En oansvarig är inte längre en medborgare”, fortsatte han.Reaktionerna från Macrons politiska motståndare, från höger till vänster, kom snabbt: presidenten anklagades för att förakta vanliga fransmän och bidra till polarisering.Samtidigt tolkar franska analytiker de hårda orden mot den lilla minoriteten vaccinskeptiska fransmän, bara tre månader före presidentvalet, som en medveten politisk strategi.I Frankrike, där 74 procent av befolkningen fått minst två doser vaccin, är den femte smittvågen i full blom. På vissa sjukhus i landet är intensivvårdsplatserna fulla och vårdpersonalen går på knäna.De restriktioner som nyligen införts, exempelvis munskyddskrav utomhus och förbud mot att äta och dricka på tåg, gäller för alla, också de vaccinerade. En opinionsundersökning av tidningen Le Figaro visar att två tredjedelar av de tillfrågade vill införa vaccinbevis.I veckan behandlar det franska parlamentet ett lagförslag om att omvandla ”hälsopassen” till regelrätta vaccinbevis. Lagen kan antas redan nästa vecka.Högerpartiet Republikanerna och presidentvalskandidaten Valérie Pécresse stödjer regeringens förslag, medan vänsterradikala Jean-Luc Mélenchon och högerpopulistiska Marine Le Pen är emot.I somras införde Frankrike så kallade hälsopass, alltså bevis på vaccination, genomgången covidinfektion eller negativt pcr-test, för att kunna gå på kaféer, restauranger eller olika kulturinrättningar.Nu vill Macrons parti ta bort möjligheten att visa upp ett negativt pcr-test. Liknande förslag diskuteras i andra europeiska länder.",Sjukvård
1,Antalet covidpatienter i Stockholm har dubblerats på två veckor,"På två veckor har antalet som vårdas för covid-19 i Stockholm dubblerats, från 84 till 183 patienter. 30 nya fall av virusvarianten omikron har konstaterats i huvudstadsregionen.– Kombinationen av ett ökat antal covidpatienter och att fler behöver vård för influensan gör läget påtagligt ansträngt inom vården, säger Stockholms chefläkare Johan Bratt.183 patienter vårdas just nu på sjukhus för covid-19 i Region Stockholm, vilket är 41 fler än under förra fredagen. 24 patienter vårdas på intensivvårdsavdelning med covid-19 i Stockholm, elva fler jämfört med förra veckan.– Ökningen vi ser är störst inom slutenvården. Inom intensivvården, den högsta vårdformen, är ökningen inte lika drastisk, säger Johan Bratt, chefläkare i Region Stockholm.Totalt har 6 168 personer konstaterats smittade av covid-19 den senaste veckan, en ökning med knappt 40 procent jämfört med föregående sjudagarsperiod.30 fall av den nyupptäckta virusvarianten omikron har konstaterats i Stockholmsregionen sedan i tisdags, totalt har nu 52 fall bekräftats.Även säsongsinfluensan, som tidigare under pandemin knappt haft någon spridning alls, har kommit igång. Säsongen för influensan är tidig och väntas bli både längre och mer omfattande än vanligt.– Kombinationen av ett ökat antal covidpatienter och att fler behöver vård för influensan gör läget påtagligt ansträngt inom vården, säger Johan Bratt.Flera av regionens sjukhus har uppgått i stabsläge, för att kunna omfördela resurser. Man gör nu insatser för att frigöra mer kapacitet.– Man stryker den elektiva vården, den vård som kan vänta och fokuserar på akutvård, säger Johan Bratt.Tio personer har rapporterats avlidna med bekräftad covid-19 den senaste veckan. Totalt har 4 546 personer avlidit med covid-19 i Region Stockholm.",Sjukvård
1,Så blev pandemin ett lyft för USA:s radikala antivaccinrörelse,"Det var ögonblicket USA:s antivaxxrörelse hade väntat på: en global pandemi.Coronavirusets framfart har blivit ett lyft för den kamp de har fört i åratal – som går ut på att stoppa alla vacciner.Nu exporteras det radikala amerikanska vaccinmotståndet till hela världen.Felaktig information om vaccin dyker upp överallt i dessa dagar.Som när fotbollsspelaren Victor Nilsson Lindelöf gick av planen med andningsproblem i Manchester Uniteds match mot Norwich i förra veckan. Genast var kommentarsfälten fulla av påståenden om att hans tillstånd skulle ha orsakats av vaccin.Eller när Ugur Sahin, grundare av Biontech och mannen bakom mRNA-vaccinet, påstods ha låtit bli att vaccinera sig själv mot covid – ”av säkerhetsskäl” – och tvingades gå ut med bildbevis för att han hade tagit sprutorna.I pandemins skugga kan vi vänta oss mer sådan desinformation. Också med udden mot andra vacciner som har använts i många år.I mars 2020 gick Joshua Coleman ut på Facebook live.Coleman är en känd vaccinmotståndare från Kalifornien och grundare av kampanjen V for Vaccine. Han har turnerat runt hela USA tillsammans med teamet bakom konspirationsfilmen ”Vaxxed”.Nu talade han om den begynnande pandemin som placerade rörelsen i ”en unik position”:– För första gången i historien kommer varenda människa i vårt land, kanske hela planeten, att intressera sig för vaccinering och vaccin. Så det är dags för oss att utbilda folk.Skepsis mot vaccin har funnits ända sedan det uppfanns 1796 av den engelske läkaren Edward Jenner.Men startskottet för dagens organiserade antivaxx-rörelse kom för 23 år sedan. Då publicerade en annan engelsk läkare, Andrew Wakefield, en studie som sades bevisa ett samband mellan så kallat MPR-vaccin – det som rutinmässigt ges till små barn i många länder – och autism.Wakefields studie visade sig vara felaktigt utförd, och hans tes har motbevisats flera gånger sedan dess i stora studier. Men fröet var sått. Miljontals föräldrar världen över fick uppfattningen att vaccinet mot mässling, påssjuka och röda hund var farligt.Många, som Joshua Coleman, kom in i rörelsen efter en personlig tragedi. I hans fall handlade det om en son som blev delvis förlamad i späd ålder – ett tillstånd han hävdar orsakades av vaccinering.I själva verket har MPR-vaccinet räddat många liv, 23 miljoner bara på grund av att antalet fall av mässling minskat kraftigt.Men det spelade ingen roll för Coleman – och inte heller för Wakefield. Han fråntogs sin läkarlegitimation, flyttade till USA och är i dag en av antivaxx-rörelsens stora profeter och idoler.Under de senaste tio åren har det organiserade vaccinmotståndet i USA blivit allt radikalare. Rörelsen använder i dag ofta samma metoder som de mest extrema abortmotståndarna.Läkare, sjuksköterskor och lokalpolitiker hängs ut i hatkampanjer på sociala medier. Portarna till vaccinkliniker blockeras. För två år sedan kastade en aktivist mänskligt blod på senatorer i Kaliforniens delstatskongress.Och precis som Joshua Coleman förutsåg har pandemin och den efterföljande vaccineringskampanjen gett motståndet luft under vingarna.För när lockdowns, masktvång och andra åtgärder infördes visade sig snabbt ett mönster: de som stod till höger politiskt var oftare emot alla begränsningar, de som stod till vänster var oftare för.Den här splittringen levde vidare också när vaccinet dök upp i slutet av 2020. Den syns på en enkel karta – där ”röda”, republikanska delstater i allmänhet har klart lägre vaccinationsgrad än ”blåa”, demokratiskt dominerade.Alla som inte har vaccinerat sig mot covid är naturligtvis inte radikala aktivister. Men rörelsen har ändå kunnat utnyttja pandemin till att värva nya medlemmar.Människor som redan är upprörda över nedstängningar och maskkrav är mer mottagliga för konspirationsteorier om vaccinet.Och de mest extrema antivaxx-propagandisterna tog genast chansen. Under början av 2021 kom en formlig explosion av felaktig information i sociala medier.Mycket av detta drevs av en liten grupp. CCDH, en brittisk organisation som kämpar mot näthat, pekade i maj ut ”disinformation dozen”, en grupp på tolv personer som stod för 65 procent av de falska vaccininläggen i USA.I gruppen, med sammanlagt tiotals miljoner följare, finns flera som samtidigt saluför ”alternativa läkemedel”.Där finns också personer som var aktiva i expresidenten Donald Trumps kampanj för att ogiltigförklara valet 2020. Flera framträdande vaccinmotståndare deltog i attacken mot USA:s kongress den 6 januari.Men ännu mer intressant är hur rörelsen har lyckats göra inbrytningar bland valda politiker i USA, i stort sett alltid republikaner.Vetenskapsjournalisten Tara Haelle, som har följt rörelsen i många år, noterar hur den har anpassat sitt budskap för att värva politiker: i stället för att torgföra de mest spektakulära teorierna om vacciners påstådda farlighet har man betonat föräldrars ”rätt att välja”.– Frihet, det är stridsropet som har värvat många politiker på lokal och delstatsnivå, säger Tara Haelle till DN.Ytterkantsgrupper får ofta stort inflytande när de stora partierna ska utse sina kandidater i primärval, och Tara Haelle utesluter inte att vaccinmotståndare kan påverka Republikanerna för sin sak inför kongressvalet 2022.– Och man måste komma ihåg att rörelsen inte bara handlar om covid. Den vill stoppa alla vacciner.Hur mottaglig är resten av världen för de amerikanska antivaxxarnas budskap?Mycket mottaglig, har det visat sig. I ett land som Rumänien – med näst lägst vaccinationsnivå i EU – har läsningen av falska teorier med rötter i USA ökat under pandemin, enligt sociologiprofessorn Cosima Rughinis som DN träffade i Bukarest i höstas.Hon menar att årtionden av korrumperat styre – både före och efter murens fall – har gjort rumänerna skeptiska mot alla former av auktoriteter. Det gör dem mottagliga för obevisade påståenden om vaccin.Men den amerikanska rörelsen finns inte bara på nätet, den missionerar också aktivt i andra länder. Robert F Kennedy Jr, brorson till expresidenten John F Kennedy och en i ”disinformation dozen”, talade i november vid en massprotest mot Italiens ”gröna pass” i Milano.– Det finns många trådar mellan rörelsen här och Europa, säger Tara Haelle. Framför allt med Storbritannien. Och därifrån vidare till länder som Tyskland och Sverige.Kan antivaccinrörelsen påverka politiken även i Europa?Den kände statsvetaren Ivan Krastev menar att pandemin har fört de europeiska högerpopulistiska partierna närmare den amerikanska formen av populism, med mer betoning på frihet. Till exempel frihet från krav på munskydd – och vaccin.I Tyskland stöder 50 procent av alla ovaccinerade högerextrema AFD. I Österrike skulle ett nytt populistiskt antivaccinparti komma in i parlamentet om det var val i dag. Och i Schweiz har nya vaccinskeptiska rörelser även med vänsterprofil kommit fram det senaste året.När pandemins akuta fas klingar av kan de här partiernas protester mot gröna pass och lockdowns snabbt glida över i varningar om faror med alla sorters vaccin. Det visar erfarenheten från USA.Följden kan i värsta fall bli miljontals döda i sjukdomar som mässlingen, livmoderhalscancer och vanlig influensa.",Utrikes
1,Amerikanska antivax-profilerna som själva dör i covid,"De säger åt sina anhängare att avstå från covidvaccin, att det är farligt och strider mot Guds ord. Sedan dör de själva i covid.Tv-evangelisten Marcus Lamb är den senaste i en lång rad inflytelserika vaccinmotståndare i USA som har fallit offer för pandemin.En av många framträdande amerikanska antivax-profeter var Marcus Lamb. Han var en mäktig person som grundare och vd för Daystar TV, ett nätverk av väckelsekristna tv-stationer med mångmiljonpublik.Under Lambs ledarskap har Daystar under hela pandemin pumpat ut budskapet att vaccinet är ett sätt att förtrycka kristna. ”Experter” som sprider falsk information om vaccin har synts regelbundet i sändningarna.När Lamb själv insjuknade i covid för några veckor sedan sa hans son att sjukdomen var ”en andlig attack från fienden” och meddelade att fadern behandlades med ivermectin, ett läkemedel mot parasiter som främst används för djur. Det påstås – utan stöd i vetenskapen – kunna bota covid.I tisdags avled Lamb av sjukdomen.Hans död väcker återigen frågan om inflytelserika vaccinskeptikers ansvar för att vaccinationsnivån i USA inte är högre. Bara 60 procent av befolkningen har tagit sina sprutor, och nivån är dessutom extremt ojämn geografiskt och socialt.Det är ingen slump att motståndet mot vaccin är extra stort i två kategorier av amerikaner: evangelikalskt kristna och de som lyssnar på konservativa radiopratare.I dessa grupper har många av konspirationsteorierna om covid-19 och om vaccin fått fäste.Anledningen är, åtminstone delvis, att mäktiga personer i den konservativt kristna sfären – som Marcus Lamb – ständigt har fört fram tvivelaktiga budskap om vaccin.Han är inte heller den första i denna kategori som har fallit offer för sjukdomen.En av dem var Marc Bernier, en radiopratare i Daytona Beach, Florida, som kallade sig ”Mr anti-vax” och sa att ”regeringen är som nazister” när den uppmanar folk att ta vaccin.Bernier dog av covid den 28 augusti.En annan var Bob Enyart, pastor i Denver och populär radiopratare. Han var sedan tidigare känd för extrema uttalanden som att kvinnor som gör abort borde straffas med döden, och för att spela ”Another one bites the dust” samtidigt som han meddelade att någon homosexuell person hade dött i aids. Enyart uppmanade sina lyssnare att bojkotta covidvaccin, eftersom de hade ”testats på celler från aborterade foster”. Bojkotten såg han som ett sätt att ”öka de sociala spänningarna och sätta press på dem som mördar bebisar”.Enyart dog av covid den 12 september.En tredje var Jimmy DeYoung, en pastor och radiopratare i Chattanooga, Tennessee. I sin show ”Daily prophecy” hävdade han bland annat att covidvaccin var ett sätt för Washington att stärka sin makt och att det gjorde kvinnor sterila.DeYoung dog av covid den 18 augusti.En fjärde var Dick Farrel, en populär radiovärd i Florida som kallade sig ”den andre Rush Limbaugh” efter högerikonen som en gång drog igång vågen av hårtslående konservativa radioshower i USA.Trumpsupportern Farrel var emot vaccin och attackerade ständigt Anthony Fauci, den ledande smittskyddsexperten och rådgivaren till såväl Trump som Biden, som han kallade ”ett maktgalet, ljugande missfoster”.Farrel dog av covid den 4 augusti.En femte var Phil Valentine, en populär radiopratare i Nashville, Tennessee. Han var tidigare mest känd som motståndare till inkomstskatt och klimatförnekare. När pandemin kom gjorde han snabbt vaccinmotstånd till en huvudsak i sina sändningar. Bland annat med låten ”Vaxman”, en parodi på Beatles klassiker ”Taxman”.Valentine dog av covid den 21 augusti.Kommer dessa förebilders död att få många konservativa och väckelsekristna amerikaner att omvärdera sitt vaccinmotstånd?Det finns det ännu inga tecken på. En undersökning visar exempelvis att 78 procent av högerväljare som huvudsakligen får sina nyheter från ”pratradio” anser att faran med coronapandemin är överdriven. Denna grupp är också vaccinerad i långt lägre grad än befolkningen som helhet.Men en sak kan möjligen påverka. Nämligen det faktum att vissa av antivax-profilerna själva tycks ha tänkt om på sin dödsbädd.Det gäller till exempel Phil Valentine. När han lades in på sjukhus i slutet av juli uttalade sig hans bror Mark på radio.– För er som lyssnar, jag vet att om Phil kunde prata så skulle han säga så här: ”Gå och vaccinera er. Oroa er inte för politiken. Sluta tänka på alla konspirationsteorier.”Även Dick Farrel verkar ha ändrat sig under sina sista dagar i livet.”Han sms:ade mig och sa åt mig ”ta det!” Han sa att det här viruset inte är något att leka med och att han ångrar att han inte vaccinerade sig”, skrev hans vän Amy Leigh Hair på Facebook kort efter radiopratarens död.Rättelse: I en tidigare version av denna artikel förekom ett felaktigt citat från predikanten Bob Enyart om coronavaccin.",Sjukvård
1,87 procent av de som vårdas för covid inte fullvaccinerade,"Smittskyddsläkare Thomas Wahlberg spår en ökad smittspridning av covid-19 i Västra Götaland framöver.För att möta utvecklingen trycker han på vikten av att få fler vaccinerade.87 procent av de som vårdats på sjukhus i regionen för covid-19 de senaste månaderna har saknat full vaccinering, visar färsk statistik.De senaste veckorna har både smittspridningen och antalet covidsjuka som vårdats på sjukhusens intensivvårdsavdelningar legat på en ganska jämn nivå i Västra Götaland, beskriver regionens smittskyddsläkare Thomas Wahlberg.Totalt rapporterades 663 nya fall av covid-19 under förra veckan. Enligt statistik från onsdagen vårdas just nu 45 personer med covid-19 på sjukhus i regionen, varav sex personer på iva.Att smittotalen legat stabilt kan bero på att det var höstlov under vecka 44, enligt Wahlberg. Bland de som är smittade är de flesta mellan tio och 19 år och i den åldersgruppen är många ovaccinerade. En annan förklaring är att Folkhälsomyndigheten 1 november uppdaterade rekommendationen för provtagning för covid-19. Den som är vaccinerad, eller har varit sjuk i covid-19 det senaste halvåret, behöver inte längre testa sig vid symtom. Detta fick hård kritik från olika håll och nyligen backade myndigheten från beslutet.Orsaken till att Folkhälsomyndigheten ökar testkapaciteten igen är den ökande smittspridningen i Europa, däribland i Norge och Danmark. Myndighetens scenarier framöver pekar mot fler covidsjuka även i Sverige.I Västra Götaland ser Thomas Wahlberg att det nu börjar öka.– Det är en klar ökning av antalet fall hittills den här veckan jämfört med motsvarande dagar förra veckan. Allt talar för att det kommer att bli en ökning av antalet fall framöver, säger han.Den främsta smittspridningen sker just nu på skolorna, men även på arbetsplatser och i hemmet. Däremot är det väldigt få fall på äldreboendena i regionen.Sedan 11 oktober vaccineras barn från tolv år.– Det är a och o att de som ska vaccinera sig blir vaccinerade. Sedan måste man vara medveten om att även om vi har haft en låg smittspridning, så har man ändå en smittspridning i samhället. Blir man sjuk stannar man hemma, säger Thomas Wahlberg.DN skrev nyligen om att flera regioner och kommuner kräver att nyanställd vård- och omsorgspersonal ska vara vaccinerad mot covid-19. Något sådant förslag har inte lyfts fram i Västra Götalandsregionen. Men Wahlberg tycker det är ett rimligt krav att ställa.– Ska man arbeta inom vården och ska skydda sina patienter från smitta och även sig själv ska det vara en självklarhet att man vaccinerar sig.Region Dalarna går längre och vill kunna säga upp personal som vägrar att vaccinera sig mot sjukdomen – om inte förflyttning eller omplacering är möjlig.– Den delen är en arbetsrättslig fråga som jag inte kan bedöma, säger Thomas Wahlberg.Att en medarbetare inte är vaccinerad innebär i sig ingen rätt för arbetsgivaren att vidta arbetsrättsliga åtgärder, menar Sveriges Kommuner och Regioner (SKR). Som heller inte ser att det finns skäl att generellt kräva att alla arbetssökande är vaccinerade, eller utlovar att vaccineras, för att anställas.Under onsdagen meddelade regeringen att vaccinationsbevis kommer att införas för allmänna sammankomster och offentliga tillställningar för fler än 100 personer från den 1 december. Kravet gäller alla personer över 18 år och berör till exempel idrottsevenemang, teaterföreställningar och bio.Syftet är att begränsa smittspridningen framför allt bland ovaccinerade genom att hindra dem från att samlas i större grupper.På sjukhusen i Västra Götaland är en klar majoritet av de som vårdas för covid-19 inte fullvaccinerade. Enligt en undersökning som rör perioden 1 maj till 17 november handlar det om 95 procent av patienterna på iva och 87 procent bland samtliga inneliggande. Enligt de senaste siffrorna, från i onsdags, bestod den senare gruppen av 45 personer.Av sekretesskäl vill regionen inte svara på hur fördelningen vaccinerade-ovaccinerade på sjukhusen ser ut en enskild dag. Men nivåerna ska inte ha förändrats särskilt mycket över tid de senaste månaderna.Inte minst Göteborgsstadsdelen Angered med 56 000 invånare har stora problem med hög vaccinovilja. Trots att regionen har riktade insatser som bland annat drop-in-mottagningar, hälsoguider och kulturtolkar är fortfarande fyra av tio Angeredsbor ovaccinerade.Om kravet på vaccinpass kommer att få fler att vilja vaccinera sig i Angered är för tidigt att svara på, säger Kristine Rygge, regionens vaccinsamordnare.– Den senaste veckan har vi märkt ett ökat tryck på våra mottagningar generellt och det beror på att fler och fler tar den tredje dosen. Hur mycket större tryck det kommer att bli på grund av det här med covidpass får jag vänta ett par dagar innan jag svarar på.",Sjukvård
1,”Vi måste tänka proaktivt – inte bara reaktivt när det smäller till”,"Även om vi är mitt inne i en pandemi måste vi redan nu börja förbereda oss för nästa, menar forskarna. För nya virusvarianter kommer uppstå, det handlar bara om att ha tillräckligt med kunskap för att kunna mildra konsekvenserna.Kunskap som skulle kunna finnas hos bofinken utanför ditt fönster.Fem volontärer – biologistudenter av blandad nationalitet – svarar med nickar på deras lagledares fråga. Med klappande händer börjar de sedan gå framåt för att metodiskt driva ner småfåglar från träden och in mot en avsmalnande inhägnad. Ur buren längst in plockar de sedan fram en rödhake, en bofink, en hämpling och en steglits.Fåglarna tas därefter in i en närliggande byggnad för att mätas och vägas, art-, köns- och åldersbestämmas, ringmärkas och få fettlagret undersökt. Ännu ett led i vad som är världens längsta sammanhängande fångstserie av fåglar, som nu pågått i 75 år på Ottenby fågelstation på Ölands sydligaste udde.Innan de släpps fria får vissa fåglar även följa med in till ett sidorum där ett blodprov tas i ena vingen. Provet är en del i så kallad zoonosforskning, vetenskapen om virus- och bakterieöverföring mellan djur och människor. Av de nya infektionssjukdomar som sprids bland människor i dag kan ungefär tre av fyra härledas till djur, däribland förmodligen covid-19.– Ska man kunna förutspå virusutbrott, och kunna agera snabbt när det väl sker, behöver det finnas en bred grundforskning kring virusens egenskaper, angreppssätt och hur de samspelar med djur och människor, säger Jonas Waldenström, professor i mikrobiologi vid Linnéuniversitetet i Kalmar.Allt levande har virus, påpekar han – till och med virus kan ha andra virus – och källan för nya varianter verkar till synes bottenlös.– Är alla virus farliga? Nej. Men det handlar om hålla utkik efter de som har potential att bli det, och veta så mycket som möjligt om dem när nya variationer dyker upp.Sedan 2009 har WHO utlyst ett globalt nödläge på grund av virus i genomsnitt vartannat år. Det finns anledning att tro att den takten åtminstone kommer hålla i sig, menar Jonas Waldenström, och pekar på den globala samhällsutvecklingen.– Vi blir fler människor på jorden och sprider oss mer in i tidigare orörda områden, närmare vilda djur. Vi föder även upp fler tamdjur för mat och annat, så de kontaktytorna blir också större. Och när vi kan resa över hela jorden på bara några timmar ökar risken för att ett utbrott som tidigare kanske stannade i en by någonstans nu kan få global spridning.Blodproverna från de fåglar som fångas in på stationen i dag kommer skickas upp till Umeå för analys, främst för att leta efter typerna Usutu-virus och West Nile-virus.– West Nile är ett virus som tänkbart kan få större utbredning. Numera ser vi utbrott bland fåglar betydligt längre norrut, bland annat i norra Tyskland, säger Jonas Waldenström.Som namnet antyder härstammar viruset från Afrika, där det funnits en längre tid utan att medföra några större konsekvenser. Kring millennieskiftet upptäcktes dock fall hos fåglar nära Bronx Zoo i New York, och sedan spred det sig som en löpeld mellan djur över hela USA och orsakade även dödsfall hos människor.– Varför viruset blev värre i USA har vi inget riktigt bra svar på. En faktor kan säkert vara att det kom till en kontinent helt utan tidigare immunitet, men i mångt och mycket är det bara att vara ödmjuk och erkänna att det är väldigt mycket kring virus som vi inte förstår, säger Jonas Waldenström.Det aktuella projektet leds av forskare vid Umeå Universitet och Statens veterinärmedicinska anstalt. Jonas Waldenström är projektpartner men hans huvudsakliga forskning är inriktad på influensavirus hos vilda änder, något hans kvackande sms-signal också vittnar om.Fåglar fångas in och testas. Provtagningen gör fågelmärkare Stina Andersson. Foto: Fredrik FunckDenna rödhake testas främst för typerna West Nile-virus och Usutu-virus, i ett forskningsprojekt som leds av Olivia Lwande vid Umeå Universitet. Foto: Fredrik FunckDe fångas vanligtvis in under tidig vår och sen höst, när de flyttar till och från Sverige, men just i dag har faktiskt en gräsandshona hittats i en av de fällor som är uppsatta kring stationen.– Där är fågeln som byggde din karriär, säger Magnus Hellström, Ottenby fågelstations chef och enda fast anställd, till Jonas när han håller upp anden för fotografering.De båda har känt varandra sedan ungdomsåren, när de brukade komma till Ottenby under somrarna för att studera fåglar. Stationen ägs av föreningen Birdlife Sweden, som nyligen blev förmånstagare för Postkodlotteriet och därmed kan få stärkta finanser framöver.– Annars är det forskningsprojekten som gör att vi kan gå runt, men de är en ganska instabil inkomstkälla. I samband med viruslarm så startas alltid fler projekt, men när det akuta intresset svalnar av så upphör också betalningsviljan från centralt håll. Det är så det fungerar, säger Magnus Hellström.– Och det är ju helt fel sätt att se på det. Övervakningen av virus kan inte baseras på att enskilda forskare får anslag, det måste ske långsiktigt och systematiskt. Att tänka proaktivt, inte bara reaktivt när det smäller till, säger Jonas Waldenström.”KARTA – här landar DÖDSFÅGLARNA I SVERIGE”. Expressens löpsedel från oktober 2005, en annan gång ett virus ”smällde till”, står inramad utanför Jonas Waldenströms kontor på Linnéuniversitetet i Kalmar. Bredvid står en löpsedel från Kvällsposten som vittnar om ett krismöte på Jordbruksverket efter ett ”paniklarm” om smittade fåglar på väg till Öland.– Jag var med på det där ”krismötet”. Det var rätt trevligt, vi var åtta personer som mest satt och drack kaffe. Jordbruksverket ville ha information om fåglarnas flyttmönster, och det kunde vi bidra med, säger Jonas Waldenström.Det globala larmet om fågelinfluensa 2005–2006 gällde varianten H5N1, som trots att den kunde vara dödlig aldrig blev ett allvarligt utbrott då smittsamheten till människor var låg.– Men viruset finns fortfarande kvar, fast i förändrad form. Bara i vinter har över två miljoner tamfåglar avlivats i Sverige på grund av liknande virus. Men det får inte lika mycket rubriker längre.Några dörrar ner i samma korridor jobbar kollegan Michael Lindberg, professor vid institutionen för kemi och biomedicin. Han sitter även med i styrelsen för Svenska sällskapet för virologi, en ideell förening som under våren startade ”Pandemifonden” i syfte att stärka resurserna för virusforskning i Sverige.– Vi kan gissa, men inte förutsäga, vilket smittämne som kommer bli nästa farsot. Därför är det viktigt att tänka brett och satsa mer resurser på grundforskning, att försöka förstå virusens natur. Det jobb som Jonas och andra zoonosforskare gör är ett bra exempel på det, säger Michael Lindberg.Syftet med att vara väl förberedd är att kunna agera snabbt när ett nytt utbrott kommer, bland annat genom utvecklandet av diagnostiska verktyg, läkemedel och vaccin.– Covid-19 är faktiskt ett bra typexempel, där fanns det en grundforskning på coronavirus som gjorde att man inte behövde börja på noll, säger Jonas Waldenström.Däremot lyckades man inte förhindra att viruset spred sig och växte till en pandemi, för att kunna hoppas nå dit krävs att forskningen och teknikerna fortsätter att utvecklas.– Framför allt får det inte vara ett stuprörstänk, där varje forskare och disciplin jobbar för sig själv. Kan man exempelvis förbättra möjligheterna för sjukvården att identifiera nya virus är nog mycket vunnet, säger Jonas.I Sverige finns sedan lång tid tillbaka ett välfungerande samarbete mellan sjukvården och virusforskare, skrev Svenska sällskapet för virologi i en debattartikel i Dagens Nyheter där Michael Lindberg var en av undertecknarna. Här finns även nyutvecklad och avancerad teknik som gör att en prioriterad svensk satsning på virusforskning skulle ”kunna förändra världen”, skrev de.Debattartikeln publicerades den 1 februari 2020, en dag efter att det första fallet av covid-19 registrerats i Sverige. I en ny debattartikel exakt ett år senare konstaterar samma forskare att viruset fått förödande konsekvenser för både enskilda personer och i stort sett alla sektorer av samhället.”Frågan vi bör ställa oss är: är vi nöjda med utfallet eller behöver vi andra verktyg?”, skriver de.",Vetenskap
1,Nytt läkemedel bromsar alzheimer,"Ett nytt läkemedel mot alzheimer visar sig ha god effekt mot sjukdomen. De patienter som fick medlet donanemab i en ny studie försämrades i långsammare takt än de som fick verkningslös placebo.– Det ser lovande ut. På gruppnivå ser man en måttlig effekt på kognitiv och funktionell förmåga hos patienterna. Effekten av läkemedlet är mycket tydlig när man mäter hjärnförändringarna, säger Henrik Zetterberg, som är överläkare och professor vid Göteborgs universitet.Det är läkemedelsföretaget Eli Lilly som har tagit fram läkemedelskandidaten donanemab. Drygt 1700 patienter som hade milda symtom på demenssjukdomen har antingen fått substansen donanemab eller verkningslös placebo under 1,5 år.De patienter som fick läkemedlet hade 35 procent långsammare försämring än de som fick placebo. Man kan också se i studien, som publiceras i medicintidskriften Jama, att hälften av de patienter som fick medlet var stabila i hjärnan efter 1,5 år.– Det betyder att de inte hade försämrats i sin demenssjukdom. I placebogruppen var färre än var tredje (29 procent) fortfarande stabila, säger Henrik Zetterberg.Men det förekom även biverkningar. Den allvarligaste är hjärnsvullnad, som drabbade cirka 200 patienter, men den var i de flesta fallen lätt och gav inga symtom. Ett par dödsfall har dock tidigare kopplats till behandlingen.– Men det förekommer även naturligt vid demens, så jag är inte så säker på att det är läkemedlet som har orsakat dödsfallen. Jag tror att det är en biverkning som vi kommer att lära oss hantera.Demenssjukdomen alzheimer gör att nervceller skrumpnar ihop och dör i delar av hjärnan. Det beror bland annat på att proteinerna beta-amyloid och tau klumpar klumpar ihop sig till plack eller i små nystan inne i nervcellen som till slut dör.Såhär kan det se ut:Läkemedelskandidaten donanemab blockerar proteinet beta-amyloid i hjärnan. Det är andra gången på ett år som ett läkemedel, som blockerar beta-amyloid i hjärnan, visar sig dämpa det tidiga förloppet vid Alzheimers sjukdom.Förra hösten kom positiva resultat för det svenskutvecklade läkemedlet lecanemab, som också påverkar beta-amyloid-placken.– De har ganska likartade resultat, som visar att teorin om plackens betydelse för sjukdomen stämmer. Men lecanemab hade möjligen något tydligare effekt. Det skulle kunna bero på att de patienterna var lite tidigare i sjukdomsförloppet när studien inleddes, säger Henrik Zetterberg.De nya läkemedlen kan inte bota demenssjukdomen, eller ge tillbaka redan förlorade funktioner i hjärnan. I stället hoppas Henrik Zetterberg att patienter skall kunna behandlas tidigt med hjälp av nya blodtester som upptäcker amyloida plack redan 10-20 år innan man är dement.– Det kan leda till att sjukdomen kan stoppas och hållas under kontroll innan man har blivit dement. Därmed får man fler år med bevarade hjärnfunktioner, vilket är fantastiskt värdefullt.Läkemedlet lecanemab används redan i USA. Henrik Zetterberg tror att det nya medlet kan bli godkänt och erbjudas patienter i Europa inom ett par år.– Det hänger delvis på hur företaget prissätter läkemedlet. Jag hoppas att de är försiktiga. Om det blir för dyrt kommer det kanske inte att kunna användas i Sverige.",Vetenskap
1,Nyckeln till ett långt liv: bra gener eller sund livsstil?,"Vissa har gener som gör att de lever ett kortare liv än andra. Men hur man lever sitt liv har också betydelse. Så i vilken mån kan en hälsosam livsstil väga upp för en arvsmassa som gör att du riskerar att dö i förtid?Vår livsstil har stor betydelse för hur gamla vi blir. Det är visat bortom allt rimligt tvivel. Ändå finns det människor som av och till tycks trotsa naturlagarna och bli betydligt äldre än vad som rimligtvis borde vara möjligt. Ett klassiskt exempel är den brittiske premiärministern Winston Churchill (1874–1965). Trots att karln rökte och drack som en borstbindare, blev han 90 år gammal. Hur är det möjligt?En förklaring är ren och skär tur. Exempelvis vad gäller de slumpvisa förändringar som sker i våra gener, så kallade mutationer, något som – om vi har otur – kan resultera i cancer. En annan förklaring är att vissa personer har en fördelaktig genuppsättning. De är, som forskarna säger, genetiskt predisponerade till ett längre liv än andra.Då uppstår frågan hur mycket våra gener respektive vår livsstil bidrar till hur gamla vi blir. Med andra ord: kan ett hälsosamt leverne väga upp för en mindre fördelaktig genuppsättning och, i så fall, i vilken omfattning?I ett försök att ta reda på det utgick forskare vid Zhejiang University School of Medicine i Hangzhou, Kina, från 353 742 personer vars detaljerade hälsouppgifter finns i UK Biobank, en av världens mest omfattande biobanksdatabaser. Deltagarna rekryterades mellan 2006 och 2010 och deras hälsa följdes i snitt 13 år, fram till 2021. Under uppföljningstiden dog 24 239 av deltagarna.Därefter ”poängsatte” forskarna varje deltagare utifrån två olika sorters profiler. Dels en genetisk riskprofil, dels en livsstilsprofil. Den genetiska profilen baserades på tidigare studier som visar hur 19 olika genvarianter kan förutsäga ett långt, medellångt respektive kort liv, medan livsstilsprofilen baserades på olika livsstilsfaktorer, som berättar om någon kan sägas ha en gynnsam, medelmåttig eller en rentav dålig livsstil. Tanken var att se hur våra gener respektive vår livsstil påverkar risken att dö i förtid.Resultatet, som nyligen publicerades i BMJ Evidence Based Medicine, visar bland annat att en person vars genuppsättning förutsade ett kortare liv hade en 21 procent ökad risk att dö under uppföljningstiden, oavsett livsstil, jämfört någon vars genuppsättning förutsade ett längre liv. Men en person med en sämre livsstil hade hela 78 procents högre risk att dö i förtid, oavsett vilken genuppsättning de hade, jämfört med personer vars livsstil bedömdes som gynnsam. Personer som hade hög genetisk risk att dö i förtid i kombination med en sämre livsstil hade en dubbelt så hög risk att dö i förtid, jämfört personer som hade en låg genetisk risk i kombination med en gynnsam livsstil.Forskarnas sammanfattande slutsats blir att livsstilen vida överskuggar en eventuell genetisk risk för möjligheterna till ett långt liv.Sara Hägg, som forskar kring biologiskt åldrande på Karolinska institutet, är inte förvånad.– Man vet sedan tidigare att livsstilen har en mycket större påverkan än vad generna har, men det är intressant och lite snyggt att de lagt ihop gener och livsstil i en och samma studie, säger hon.Men enligt den här studien verkar generna nästan inte bidra med någonting, eller?– Ja och det är en intressant observation de gör, att de är oberoende av varandra och att i princip alla verkar ha lika mycket att vinna på en gynnsam livsstil, oavsett vilken genetisk uppsättning man har. För man skulle ju kunna tänka sig att de med en sämre genetisk uppsättning har mest att vinna på en fördelaktig livsstil, men riktigt så enkelt verkar det alltså inte vara. Däremot finns det ju många sjukdomar som till stor del kan vara ärftliga, som alzheimer, men det är en annan sak.Forskarna pekar också på fyra livsstilsfaktorer som tidigare forskning visat har särskild stor betydelse: att inte röka, regelbunden fysisk aktivitet, tillräckligt med sömn och en hälsosam kost.Hur vet jag om jag har en hög genetisk risk för ett kortare liv?– Det vet du inte och de här resultaten gäller på gruppnivå, inte för enskilda individer. Om jag skulle kontrollera de här genvarianterna på mig själv så skulle de inte säga så mycket mer än slumpen, säger Sara Hägg.",Vetenskap
1,Så effektiva är de nya läkemedlen mot Alzheimers sjukdom,"På kort tid har det kommit flera nya läkemedel mot Alzheimers sjukdom.– Det här är de första nya medicinerna på mer än 20 år, så det här är stort, säger professor Hugo Lövheim.Men hur bra är de nya behandlingarna, egentligen?De nya läkemedlen består av så kallade monoklonala antikroppar. Framför allt handlar det om två olika antikroppar: donanemab och den svenskutvecklade lekanemab.– Lekanemab har kommit längst och är redan godkänd i USA, men både donanemab och lekanemab har visat effekt och kommer nog att bli godkända av (den europeiska läkemedelsmyndigheten) EMA inom en nära framtid, skulle jag tro, säger Hugo Lövheim, professor och alzheimerforskare vid Norrlands universitetssjukhus i Umeå.I dag lider drygt 100 000 svenskar av alzheimer. Det vill säga den demenssjukdom som innebär att nervcellerna i hjärnan långsamt förtvinar och dör, speciellt i de regioner där minnet sitter. Lokalsinnet samt förmågan att uttrycka sig i tal och skrift försämras, omdömet och koncentrationsförmågan likaså.Varför vissa, men inte andra, drabbas är det ingen som vet, mer än att det finns ett ärftligt inslag. Den som har en eller flera familjemedlemmar med sjukdomen löper 2–3 gånger högre risk att själv insjukna. De viktigaste riskfaktorerna är hög ålder och ärftlighet.Sjukdomen kännetecknas av onormala proteininlagringar i hjärnan. Dessa kallas för amyloida plack och består av långa trådar av proteinet beta-amyloid, som kallas för fibriller. Trots intensiv forskning är det dock fortfarande oklart varför nervcellerna bryts ner och dör. Mycket talar dock för att beta-amyloid, och även proteinet tau, är involverade på något sätt.Och det är denna teori, att det är de amyloida placken som orsakar sjukdomen, som har resulterat i de nya antikropparna. Antikropparna passerar blod-hjärnbarriären och binder till de amyloida placken, som därefter minskar i antal, ibland kraftigt. I teorin borde detta leda till att den gradvisa försämring som kännetecknar sjukdomen avstannar helt och hållet. Men det gör den inte.– Det skaver lite och tyder på att sjukdomsförloppet är mer komplicerat än så. Men man har visat effekt av lekanemab och donanemab på både kognition och funktion i det dagliga livet. Effekten är dock ganska liten, mindre än vad den är med de symtomlindrande mediciner som används i dag (acetylkolinesterashämmare), säger Hugo Lövheim.Men trots det, tycker han att behandlingen ändå skulle kunna bli ett värdefullt tillskott.– Personerna fortsätter att försämras i sin sjukdom, men i något långsammare takt, vilket kan innebära att tiden till betydelsefull försämring skjuts upp. Kanske bara med några månader, men för den enskilda patienten kan ju det vara oerhört betydelsefullt.I de studier som gjorts hittills har takten vid insjuknandet, exempelvis från diagnos till förlust av vissa nyckelfunktioner, minskat med ungefär en tredjedel. Ingen av studierna har dock varat särskilt länge, bara 18 månader. Förhoppningen är nu att den här inbromsningseffekten ska bli större, ju längre behandlingen varar.Hur då?– Tänk dig två kurvor med lite olika banor. Till en början är skillnaden liten, men ju längre bort man kommer, desto större blir gapet mellan de båda kurvorna. Det här gapet, som man alltså hoppas ska bli större med tiden, motsvarar skillnaden mellan att få läkemedel respektive verkningslös placebo. Men om det blir så är det ingen som vet, säger Hugo Lövheim.Två andra problem som de nya behandlingarna dras med är dels biverkningar, dels att de är dyra. Vad gäller biverkningar så är det framför allt den svullnad (ödem) och de mikroblödningar i hjärnan som behandlingarna kan resultera i, som oroar. Dödsfall som kan kopplas till behandlingarna har förekommit vid utvärderingarna av både lekanemab och donanemab.– De här riskerna måste man ta på allvar. Samtidigt börjar man nu förstå vilka patienter som har störst nytta av antikropparna och vilka som löper störst risk att drabbas av biverkningar, säger Hugo Lövheim.Tyvärr verkar det som att personer som bär på arvsanlaget ApoE4, och som därmed löper en klart högre risk att insjukna i alzheimer, också har störst risk att drabbas av dessa biverkningar. Behandlingen tycks också fungera sämre för dem, än för andra.– Det är väldigt tråkigt. Risken är störst för dem som bär på detta arvsanlag i dubbel uppsättning, men risken är även förhöjd för dem som har anlaget i enkel uppsättning, säger Hugo Lövheim.Biverkningarna gör att patienterna antagligen måste följas med regelbundna undersökningar med magnetkamera. Eftersom medicineringen även bör sättas in så snart som möjligt efter symtomdebut, måste demensutredningarna ske snabbare än vad de gör i dag. Dessutom ges medicinen som infusion, ungefär som dropp, varannan vecka på sjukhus.– Allt det här är utgifter som kommer utöver kostnaden för själva läkemedlet. I USA kostar lekanemab 26 500 dollar per patient och år. Det är mer än 270 000 kronor. Vad priset blir i Europa är det ingen som vet. Antagligen något lägre, men det kommer fortfarande att vara en mycket dyr behandling, säger Hugo Lövheim.Det kan leda till undanträngningseffekter, om införandet av de nya behandlingarna sker på bekostnad av andra patientgrupper.Maria Eriksdotter är överläkare och professor i geriatrik på Karolinska institutet i Huddinge. Även hon konstaterar att effekten av de nya preparaten är liten.– De här antikropparna tar bort placken i hjärnan, vilket är ett framsteg. Men de kliniska effekterna på patienternas kognition och funktion är små, åtminstone i dagsläget. Det man skulle vilja ha är resultat från längre studier, säger hon.Nyligen kom en så kallad metastudie där forskare vid bland annat University of Georgia i USA analyserat de studier av dessa antikroppar som hittills redovisats. Forskarnas slutsats, som presenterades i Annals of Family Medicine, blev att ingen av skillnaderna var kliniskt relevant. Patienterna förbättrades alltså, men inte tillräckligt mycket för att det skulle bli någon betydelsefull skillnad. Framför allt inte om hänsyn tas till både risker och kostnader.Maria Eriksdotter tycker att studien är välgjord.– De kliniska effekterna är så små att den kliniska relevansen blir tveksam. Om de blir godkända är det viktigt att det förmedlas, så att anhöriga och drabbade inte får för stora förhoppningar. I så fall är det också viktigt att patienterna följs upp i vården under lång tid för ökad kunskap, säger hon.Hugo Lövheim och Maria Eriksdotter uppger för DN att de inte har något samarbete med eller ekonomiska intressen i de företag som ligger bakom de nya läkemedlen.",Vetenskap
1,Massiv studie: Vaccin ger INTE autism,"Det existerar inget samband mellan MPR-vaccin och autism. Det konstaterar en omfattande studie från danska Statens Serum Institut. Forskarna hoppas nu att 20 års felinformation och ogrundad rädsla – efter en förfalskad vetenskaplig rapport – äntligen ska upphöra.Danska Statens Serum Institut (SSI) har nyligen publicerat den mest omfattande studien av sambandet mellan MPR-vaccin och autism någonsin. Och slutsatsen är kristallklar: Det finns inget som helst påvisat samband mellan vaccination och autism.Den danska forskargruppen grundar sina resultat på studier av inte mindre än 657 461 barn, som har följts under 13 år från 2000 till 2013.Av de totalt 657 461 barnen diagnosticerades 6 517 barn med autism under studiens gång, och diagnoserna var jämnt fördelade mellan barn som hade fått MPR-vaccin och barn som inte hade vaccinerats.”Autism förekom lika frekvent bland de barn som hade MPR-vaccinerats och de totalt 31 619 barn som inte vaccinerades. Därför måste vi dra slutsatsen att MPR-vaccin inte leder till ökad risk att utveckla autism”, säger seniorforskare Anders Hviid från SSI.WHO har placerat så kallade antivaxare på listan över de tio största hoten mot mänskligheten under 2019Svindel skapade rädslaDen felaktiga kopplingen mellan MPR-vaccin och autism beror på ett enda engelskt forskningsprojekt från 1998, i vilket tolv barn undersöktes av en forskargrupp med den brittiske läkaren Andrew Wakefield i spetsen.Sedan dess har hans forskning avfärdats och studie efter studie har motbevisat att det finns något samband mellan vaccin och autism.De nyligen publicerade resultaten från Statens Serum Institut i Danmark är därför inte banbrytande.",Vetenskap
1,Studie: Ingen autismkoppling till vaccin,"Det finns inget samband mellan MPR-vaccinet (mässling, påssjuka och röda hund) och autism över huvud taget. Det konstaterar danska forskare efter att ha genomfört en stor studie i ämnet.I den aktuella studien, som presenteras i Annals of Internal Medicine, analyserade forskarna data från 650 000 barn födda mellan 1999 och 2010. Runt 6 500 barn fick senare diagnosen autism, men enligt forskarna finns inget samband med en eventuell vaccinering.'Den här studien visar starkt stöd för att MPR-vaccin inte ökar risken för autism, inte triggar autism hos sårbara barn och inte är associerat med en högre förekomst av antalet fall av autism efter vaccination', skriver forskarna.Resultatet kom inte som någon nyhet. Denna studie är en i raden som kommit fram till exakt samma sak – allt på grund av en artikel i tidskriften The Lancet 1998 som påstod motsatsen. Den artikeln drogs dock tillbaka på grund av forskningsfusk och dess upphovsman, Andrew Wakefield, förlorade sin brittiska läkarlicens.I en kommentar till den danska studien frågar sig andra forskare om det inte är dags att lägga detta falska påstående bakom oss nu, och satsa resurserna på viktigare saker. Ytterligare bevis i frågan kommer ändå inte att övertyga eventuella vaccinskeptiker, tror forskarna.",Vetenskap
1,Johanna fick svår ångest när hon slutade med antidepressiva: ”Skrek rakt ned i kudden”,"Förskrivningen av antidepressiva läkemedel ökar för varje år och förra året fick 1,2 miljoner svenskar det utskrivet. Nu varnar läkare för att det kan ta åratal att bli fri från medicineringen.Johanna har tagit antidepressiva läkemedel i åtta år, och är inne på sitt andra försök att sluta med antidepressiva. Första gången följde hon läkarens rekommendation att trappa ned under en månads tid.– När det var som värst kunde jag vakna mitt i natten av ångest som var så stark att jag skrek rakt ned i kudden.Nu har hon minskat dosen under tre år men upplever fortfarande biverkningar som koncentrationssvårigheter, huvudvärk, och trötthet.Enligt FASS så är ångest en känd biverkning för dem som slutar med vissa sorters antidepressiva läkemedel. Biverkningarna är vanligtvis övergående och upphör inom två veckor, men hos vissa personer kan biverkningarna vara långvariga omkring två till tre månader eller mer.Svårt att sluta med antidepressivaJohan Stiernstedt, psykiatriker och psykoterapeut, menar att det inte är ovanligt att man upplever biverkningar under många år.– Det är många som inte klarar av att sluta, eller som kämpar i flera år innan de lyckas.Stiernstedt menar att utsättningssymptomen ofta misstolkas som att patienter går tillbaka till en depression och behöver tabletterna för att fungera normalt.Anne-Katrin Kantzer, medicinskt sakkunnig på Socialstyrelsen, menar att man kan uppleva biverkningar av utsättning, men samtidigt finns också risken för att man får en ny depression.– Vi vet att har man haft en depression en gång så finns risken för fler återfall.Brist på alternativ till antidepressivaStiernstedt tycker att det är viktigt att påpeka att antidepressiva hjälper en grupp människor men anser att det skrivs ut för lättvindigt.– Det jag framförallt vänder mig mot, är bristen på valfrihet inom vården. Medicin är ofta det enda som erbjuds och det lägger ett lock över känslolivet.Anne-Katrin Kantzer håller med om att det saknas alternativ.– Vi skriver ut mer än våra grannländer. Ett dilemma är att det är brist på andra behandlingsalternativ som psykoterapi på flera håll i landet.Ångest biverkning av vissa antidepressiva medicinerDet finns flera olika typer av antidepressiva läkemedel. Två vanliga är SSRI, selektiva serotoninåterupptagshämmare och SNRI, selektiva serotonin- och noradrenalinåterupptagshämmare.1,2 miljoner svenskar fick antidepressiva läkemedel under 2023. Antalet svenskar som tar antidepressiva läkemedel har ökat stadigt under se senaste tio åren.Av de 1,2 miljonerna svenskarna som tagit antidepressiva 2023 fick mer än 700000 preparat av typen SSRI.I FASS så finns ångest som en vanlig biverkning vid utsättning av preparat med SSRI. I de flesta fall så försvinner ångesten efter två veckor men det finns rapporter om att ångesten kan vara betydligt längre.Källa: FASS, Läkemedelsverket och Socialstyrelsen.",Sjukvård
1,Beteendemässiga utfall vid antidepressiv behandling,"Humör- och ångeststörningar är några av de vanligaste sjukdomarna i världen och kan vara dödliga. Lämplig behandling är därför viktig. Antidepressiva medel är förstahandsvalet vid farmakologisk behandling för dessa sjukdomar, med selektiva serotoninåterupptagshämmare (SSRI) som den vanligaste typen i västvärlden.Det finns dock en oro för att SSRI-behandling kan öka risken för allvarliga beteendeutfall, såsom våld och självmord, särskilt bland unga. Men humör- och ångeststörningar kan i sig utgöra riskfaktorer för dessa utfall.Syftet med en ny avhandling av Tyra Lagerberg, doktorand vid Institutionen för medicinsk epidemiologi och biostatistik, är därför att öka förståelsen av riskerna och fördelarna med behandling med SSRI i relation till allvarliga utfall i olika åldersgrupper, inklusive när SSRI kombineras med andra läkemedel, som CNS-läkemedel.Tyra har också dokumenterat förskrivningsmönster för antidepressiva läkemedel bland unga –  den åldersgrupp där balansen mellan fördelar och risker med antidepressiv behandling är minst tydlig. Hennes studier visar en ökande prevalens av antidepressiva läkemedel och samtidig användning av antidepressiva medel med andra CNS-läkemedel bland svenska ungdomar. Studierna visar också samband mellan SSRI-användning och våldsbrott och självmordsbeteende. Resultaten kommer förhoppningsvis att hjälpa till att vägleda framtida forskning och kliniskt beslutsfattande.Kan du berätta något om de viktigaste resultaten i din avhandling?–Vi bekräftade att risken för våldsbrott och självmordsbeteende är förhöjd vid SSRI-behandling i åldersgrupperna upp till 60 år. Det är dock oklart hur stor del av dessa resultat kommer sig av att de underliggande sjukdomarna som SSRI ordineras för orsakar sambandet, s k ”confounding by indication”. I en av våra studier såg vi att risken för suicidalt beteende var högst under månaden omedelbart innan påbörjad behandling med SSRI och sedan minskade under behandlingstiden.Vi dokumenterade också den ökande prevalensen av samtidig medicinering av andra CNS-läkemedelsklasser med antidepressiva medel hos barn, ungdomar och unga vuxna. Detta är viktigt att undersöka vidare, med tanke på att det saknas riktlinjer för lämpligheten av att kombinera antidepressiva med andra läkemedel. I en screeningstudie identifierade vi flera läkemedel som var associerade med minskad risk för suicidalt beteende när de initierades under SSRI-behandling, och som kan undersökas vidare för att bedöma om – och i så fall under vilka omständigheter – de är lämpliga att lägga till vid SSRI-behandling.Varför valde du att forska om just detta?–Antidepressiva läkemedel i allmänhet och SSRI i synnerhet är vanliga receptbelagda läkemedel, vilket innebär att det är viktigt att studera deras risker och fördelar. De är i sin tur utvecklade för att behandla vanliga sjukdomar som kan innebära ett stort lidande för individen. Det kvarstår dock debatt om hur säkra och effektiva SSRI är, och jag hoppades kunna bidra till kunskapsbasen med denna avhandling. Det ska understrykas att vi inte har hittat definitiva svar, och debatten kring dessa mediciner kommer att fortsätta.Hur tycker du att forskningen ska fortsätta framöver på det här området?–Som nämnts är orsakssambanden i våra studier osäkra, så man behöver undersöka detta ytterligare med olika studiedesigner och/eller olika data. Oavsett orsakssamband kan man utveckla prediktionsmodeller för att möjliggöra identifiering av individer med hög risk för våld eller suicidalt beteende under SSRI-behandling. Detta skulle hjälpa kliniker att identifiera vilka patienter som behöver mest uppmärksamhet. Fler studier om riskerna och fördelarna med samtidig medicinering av SSRI och andra CNS-läkemedel behövs också.",Vetenskap
1,28-åring kvävdes vid ingripande i Solna – polis frikänns,"Iförd endast kalsonger greps 28-åringen en lördagsmorgon förra året i centrala Solna efter larm om hotfullt beteende. En ingripande polis fick flera batongslag i huvudet – och i samband med insatsen avled 28-åringen, enligt förundersökningen.Nu frikänns en polis i 40-årsåldern från åtalet om vållande till annans död.I en dom vid Solna tingsrätt på onsdagen frikänns en polis i 40-årsåldern helt i ärendet där en 28-årig man dog vid ett polisingripande i Råsunda i Solna i juni förra året. Domstolen når slutsatsen att det inte är ställt utom rimligt tvivel att polisens ingripande i situationen har orsakat den 28-årige mannens död. Bland annat framgår, enligt domen, att det i filmmaterial från situationen inte förekom något ”blodstrypningsgrepp”, och det fanns inte heller några dokumenterade skador på den avlidne mannen som talar för att mannen har blivit strypt vid tillfället.Tingsrätten kommer också fram till att den våldanvändning som förekom i situationen ”anses ha varit berättigad”, och bedömer därmed att polisen inte heller har gjort sig skyldig till tjänstefel.DN har sökt både åklagaren Per Nichols och den åtalade polisens försvarsadvokat Johan Eriksson för kommentarer till domen.Det var vid 07.30-tiden lördagen den 3 juni 2023 som larmet kom om en utåtagerande man som jagade en person i Råsunda i Solna. Inringaren berättade att den utåtagerande mannen – som enbart var iklädd kalsonger – hade kastat sten och det larmades även om att han hade gjort utfall mot bilar i området.Knappt tio minuter senare hade den första polispatrullen hittat mannen och ingripit mot honom i närheten av Råsunda torg, enligt polisens händelserapport. Den nästan nakne mannen agerade enligt flera vittnesuppgifter våldsamt och irrationellt i situationen.– Han var ursinnig och såg ut att vara i ett psykotiskt tillstånd. Ögonen var insjunkna i ansiktet. Han hade mycket energi och kraft när han gick lös, säger ett vittne senare i polisförhör.Polispatrullen ingrep mot mannen och försökte sätta handbojor på honom, men mötte stort motstånd, enligt förundersökningen. Plötsligt fick den ena ingripande polisen, en man i 40-årsåldern, flera batongslag i huvudet efter att mannen de försökte gripa hade fått tag på batongen som satt i polisens bälte, berättar polisen i förhör.– Jag fattar ju att jag blivit slagen i ansiktet, blodet rinner innanför mina glasögon, men det gör inte ont då, säger han.Slagen mot huvudet gjorde att ingripandet fick en annan karaktär, enligt polisen, som blev mycket stressad och rädd för att mannen som skulle gripas även skulle få tag på hans pistol.– Då får jag en tydlig ilning i kroppen att jag måste veta var mitt vapen är så att han inte kommer åt det, säger polisen i förhör.Polisen och hans kollega fick till slut kontroll över situationen och lyckades få över mannen på mage och sätta handbojor på honom – när kampen med ens fick ett abrupt slut. Den nästan nakne mannen låg då helt stilla och gjorde inget motstånd alls. Polisen berättar senare i förhör att han tyckte att det var en ”absurd situation” att mannen gick från att göra extremt mycket motstånd plötsligt var livlös och att han först tänkte att ”han måste göra sig till”.En person som bor i ett hus i närheten blev vittne till händelsen och beskriver situationen som tumultartad.– Han gjorde motstånd och de fick verkligen ta i för att få bukt med det här tumultet. Sen så ganska snabbt när han hade hamnat på mage så var det som att knäppa på en knapp. Det fanns inget liv kvar, säger vittnet.Polispatrullen förstod allvaret i situationen och tillkallade ambulans samtidigt som de gjorde livräddande åtgärder på den livlöse mannen – men hans liv gick inte att rädda. Ungefär en timme efter insatsens början kom beskedet att 28-åringen var avliden.Särskilda åklagarkammaren kopplades in samma morgon för att utreda ärendet eftersom poliser eventuellt misstänktes för brott, och en förundersökning inleddes samma dag. Efter ett omfattande utredningsarbete väcktes åtal mot den ingripande polisen i 40-årsåldern angående vållande till annans död i januari i år.I förundersökningsprotokollet framgår att den 28-årige mannen som dog var påverkad av kokain. Han hade också en historia av psykisk ohälsa och hade tidigare varit inlagd på en psykiatrisk klinik till följd av en allvarlig psykisk störning, enligt ansvarig läkare. I en dom från förvaltningsrätten framgår att 28-åringen tidigare hade haft ”bristande sjukdomsinsikt” men att han hade medverkat i vården av honom.Polismannen har förnekat brott i samband med att åtal väcktes mot honom, och det stod även klart redan i mars att Polismyndighetens personalansvarsnämnd gjorde bedömningen att mannen inte skulle bli av med jobbet ens vid fällande dom.",Kriminalitet
1,Notan för en vecka i Åre – mer än en månadslön,"Priset för en skidsemester under sportlovsveckorna har stigit kraftigt de senaste åren. För många kostar det mer än en månadslön, enligt Länsförsäkringars mätning.– Det är inte nödvändigt att åka iväg bara för att alla andra gör det, Stefan Westerberg, bolagets ekonom.Boende, liftkort, skidutrustning, skidskola, restaurangbesök, mat och dryck. Kostnaderna för en vecka i fjällen är många – och i vissa fall höga. Länsförsäkringar har räknat ut vad en sportlovsvecka i Åre kan kosta för en tvåbarnsfamilj.46 500 kronor blev svaret, och då är resan till fjällen inte inräknad.– Nivåerna är påtagligt höga, för många familjer är det en lyxresa, säger Stefan Westerberg, vid Länsförsäkringar, som gjort mätningen.Länsförsäkringar har gjort samma mätning sedan 2013 – då var motsvarande kostnad för en fjällvecka 20 800 kronor. Trots prisökningen är efterfrågan fortfarande stor, säger Stefan Westerberg.– Svenska kronor har minskat i sitt värde, så fler skippar Alperna till förmån för svenska fjällen, säger han.Mätningen visar att det är boendekostnader som ökat mest – med nästan 3 000 kronor i, och i närheten av, den populära orten Åre.– Vi är fullt medvetna om att priserna kan skilja sig mellan olika destinationer. Det är värt att påpeka att i den mån man har tajtare marginaler men ändå vill åka det bra att hitta en backe någon annanstans.Undersökningen utfördes under första veckan i november, vilket kan vara bidragande till de höga boendepriserna menar Westerberg.– De billiga alternativen kan gå åt snabbare, så det är bra att vara ute i god tid.Stefan Westerberg är privatekonom på Länsförsäkringar, och har gjort mätningen.Stefan Westerberg är privatekonom på Länsförsäkringar, och har gjort mätningen. Kostnaden för en fjällvecka jämför även med disponibel inkomst – alltså månadsinkomst efter skatt och återbetalning av studielån till exempel.Länsförsäkringar uppskattar inkomsten för en småbarnsförälder till 33 113 kronor – en vecka i fjällen motsvarar alltså 141 procent av en småbarnsförälders inkomst.Stefan Westerberg uppmanar därför till att avstå från skidresan om man inte har marginaler för resan.– Det ligger nära till hands att ta blancolån för att finansiera aktiviteter till barnen, men det är inte nödvändigt att åka iväg bara för att alla andra gör det.Och till den som ändå vill åka till fjällen, ger han följande råd:– Var ute i god tid, och tänk extra mycket på boendet. Har du möjlighet att bo en bit från skidbacken så gör det.– Och det är fullgott att åka till andra ställen än till de största skidorterna.",Ekonomi
1,Här är åtta tips för lägre stress – och bättre minne,"Alla glömmer saker ibland.Men hur mycket glömska är egentligen normalt?Insidan har kikat närmare på hur minnet fungerar – och har lugnande besked.Utvald läsning i din mejlboxDet bästa från Insidan och Fråga experterna.Skaffa nyhetsbrevMinnet spelar oss ofta olika typer av spratt i vardagen. Plötsligt står du i hallen och kan inte för allt i världen komma ihåg var du lagt nycklarna. Den där portkoden som du just fick på sms är som bortblåst. För att inte tala om mammas födelsedag, som du glömde i år igen. Vad vi minns och vad vi glömmer är resultatet av en mängd olika samspelande faktorer. För att förstå hur det hela går till måste man börja med att kika in bakom pannbenet.– Det är hundra miljarder celler som arbetar ihop i hjärnan och med dess olika funktioner, säger Per Nilsson, hjärnforskare vid Karolinska institutet i Stockholm.– Ett område som är särskilt centralt för vårt korttidsminne är hippocampus. Det är en liten del av hjärnan, som fått sitt namn eftersom det faktiskt ser ut nästan precis som en sjöhäst. Sedan har vi också ett långtidsminne. Det finns i en lite större del av hjärnan som heter hjärnkortex.När vi fokuserar minns vi bättre. Intresse och uppmärksamhet är dock inte det enda som påverkar vad vi minns och vad vi glömmer.När vi fokuserar minns vi bättre. Intresse och uppmärksamhet är dock inte det enda som påverkar vad vi minns och vad vi glömmer. Foto: Janerik Henriksson/ TT.Varje dag bombarderas vi med nya intryck. För att hjärnan ska orka med måste den sortera i allt vi ser, hör och känner. Till sin hjälp har den vår psykologi, som är med och avgör vad som ska sparas och vad som kan slängas.– När vi är med om någonting minns vi det som vi uppmärksammar, säger Emelie Ernberg, forskare inom psykologi vid Göteborgs universitet.– Saker som vi upplever som viktiga eller intressanta lägger vi på minnet. Men tycker vi att något är tråkigt eller om vi är ofokuserade så glömmer vi. Om jag till exempel läser på mobilen samtidigt som jag har ett samtal, så kommer jag antagligen minnas både vad jag läste och vad som sades ganska dåligt.Detta förklarar varför din kollega, som var jättenyfiken på företagets nya intranät, minns exakt allt från genomgången, medan du som satt och slösurfade inte kommer ihåg någonting. När vi fokuserar minns vi bättre. Intresse och uppmärksamhet är dock inte det enda som påverkar vad vi minns och vad vi glömmer.Ett område som är särskilt centralt för vårt korttidsminne är hippocampus.Ett område som är särskilt centralt för vårt korttidsminne är hippocampus. Illustration: Science Photo LibraryNär vi upplever sådant som väcker våra känslor tenderar minnet också att vakna till. Det förklarar varför vi kan minnas varje detalj från kvällen då vi blev förälskade för flera år sedan, men inte kommer ihåg hur många gånger vi varit och kissat samma dag. Dessvärre diskriminerar minnet inte mellan positiva och negativa känslor. Det betyder att också sådant som gjort oss väldigt rädda, upprörda eller ledsna etsar sig fast. När känslorna jobbar, jobbar också hjärnan.– Ju starkare känslointryck desto hårdare biter sig minnet fast, säger hjärnforskaren Per Nilsson.– Ett antal nervceller aktiveras, exempelvis i hippocampus. Dessa binder ihop sig och skapar nya kopplingar. Ett nytt nätverk uppstår och dessa kan bestå av flera miljoner nya kopplingar per minne. De här nya nätverken brukar inom hjärnforskningen kallas för engram, säger Per Nilsson.Per Nilsson är hjärnforskare vid Karolinska institutet i Stockholm.Per Nilsson är hjärnforskare vid Karolinska institutet i Stockholm. Foto: Selma Wolofsky/KIEtt engram är alltså en sammankoppling av olika nervceller hjärnan. När flera minnen skapas vid ungefär samma tid ligger dessa nätverk ofta fysiskt nära varandra i hjärnan, som spindelnät som klibbar ihop sig med varandra. Det är så som våra minnen kopplas ihop. När du tänker tillbaka på en rolig fest och sedan direkt påminns om det där samtalet du hade med en ny person du träffade där så är det för att engrammen för de här minnena sitter tätt sammanbundna i hjärnan.Processen när något vi varit med om flyttas från korttidsminnet till att bli något som vi kommer ihåg under en längre tid kallas konsolidering. Den börjar direkt när vi är med om en händelse och kan sedan fortsätta under natten när vi sover och drömmer. Också konsolideringen hänger nära samman med hur uppmärksamma vi varit på vad vi var med om. Att händelser fastnar i vårt långtidsminne beror ofta också på om de väckt känslor eller intresse.– Men minnet funkar inte som en videokamera som spelar in och sedan kan visa upp exakt vad som hände, säger psykologiforskaren Emelie Ernberg.Emelie Ernberg, forskare inom psykologi vid Göteborgs universitet.– Minnet är selektivt och formbart. Informationen som lagras i vårt minne är beroende av vilka vi är, vad vi tror och vilka slutsatser vi drar. Generellt kan man säga att ju längre tid som går efter en händelse, desto mer ökar risken för att den omformas i minnet. Särskilt detaljer tenderar att försvinna med tiden.Vissa individer är bättre på att komma ihåg än andra. Dustin Hoffmans karaktär i Hollywood-klassikern ”Rain man” är baserad på en verklig person, som hade vad som kallas för savantsyndrom. Ett ovanligt neuropsykiatriskt tillstånd som ger otrolig minneskapacitet. Men också mellan helt vanliga människor varierar minnesförmågan. Så kallade minnesmästare, som tävlar i att komma ihåg saker, lär sig att tillämpa olika typer av tekniker för att träna upp minnet.Det finns också stora skillnader mellan oss som individer. Att du fick kämpa som en galning inför matteprovet i skolan, medan din kompis bara behövde gå på lektionerna för att skriva högsta betyg kan alltså ha berott på att hen har en lite bättre, naturlig minnesförmåga. Även hur vi mår och var vi befinner oss i livet påverkar i allra högsta grad hur mycket vi kommer ihåg. Kunskapen om dessa många samspelande faktorer är ovärderlig för dem som arbetar med att utreda patienter för eventuella minnessjukdomar.– När man som psykolog träffar en person för utredning är det viktigt att skapa sig en bild av hur den fungerade innan problemen började uppstå, säger Susanna Vestberg, minnesforskare vid Lunds universitet.Dustin Hoffmans karaktär i Hollywood-klassikern ”Rain man” är baserad på en verklig person, som hade vad som kallas för savantsyndrom. Ett ovanligt neuropsykiatriskt tillstånd som ger otrolig minneskapacitet.Dustin Hoffmans karaktär i Hollywood-klassikern ”Rain man” är baserad på en verklig person, som hade vad som kallas för savantsyndrom. Ett ovanligt neuropsykiatriskt tillstånd som ger otrolig minneskapacitet.Hon har i sitt arbete träffat många som sökt hjälp för att de upplever att de plötsligt börjat glömma gympapåsen till barnen, kaffebryggaren på eller koden till bankkortet.– Det finns forskning som visar att vi behöver en viss grad av stress för att komma ihåg saker, säger hon.– Men om aktivitetsnivån går över en viss gräns så fungerar minnet sämre. Vi blir helt enkelt mindre uppmärksamma och organiserade om vi är stressade. Är man i en stressperiod behöver man alltså i regel inte oroa sig för att ens minne ska vara försämrat för resten av livet. När man har kommit igenom det värsta återhämtar man sig.När tillvaron rullar på i lite för hög hastighet kan man behöva skapa struktur i vardagen för att hjälpa minnet, tipsar Susanna Vestberg. Ha en speciell plats hemma där du alltid lägger bilnycklarna. Sätt ett larm på telefonen om du måste komma ihåg något en särskild tid. Hjälper sådana enkla saker inte, eller märker du att du fortfarande är ovanligt glömsk långt efter att den stressiga perioden har lagt sig, kan det vara dags att fråga någon som känner dig.Susanna Vestberg är minnesforskare vid Lunds universitet.– Det bästa man kan göra om man har känt sig mer glömsk än vanligt under en tid är att prata med någon som man känner väl och har förtroende för, säger Susanna Vestberg.– När man är orolig för något är det lätt att man blir extra uppmärksam på just det. Man ser vad man missar, men inte allt som fungerar bra och som det ska. Därför kan det vara hjälpsamt att fråga någon som känner en väl, om de också märkt att man blivit mer glömsk.Så går det också till ofta till när minnessjukdomar upptäcks. Den som uppvisar de första symptomen på exempelvis Alzheimers sjukdom märker sällan själv att något är annorlunda. Istället är det närstående som reagerar, och ser till att personen kommer i utredning.Susanna Vestberg, minnesforskare vid Lunds universitet har i sitt arbete träffat många som sökt hjälp för att de upplever att de plötsligt börjat glömma vardagliga saker, som gympapåsen till barnen.Enligt Hjärnfonden finns det upp till 140 000 demenssjuka i Sverige. Två av tre av dem lider av Alzheimers. Hjärnforskaren Per Nilsson jobbar med att söka efter nya behandlingsmetoder för sjukdomen, vars natur än så länge till stora delar är gåtfull för forskningen. I sitt arbete kommer han i kontakt med mycket av den senaste minnesforskningen. Där pågår fascinerande experiment, som kan få stor betydelse för behandlingen av minnessjukdomar.– Det häftigaste jag sett är forskare som arbetar med ljus för att väcka minnen, säger han.– Man har testat att sätta in proteiner i nervcellerna i möss hjärnor. Genom att sedan aktivera dessa med ljus har man lyckats väcka specifika minnen hos mössen, utan att de själva tänkt på dem. Det är en väldigt kraftfull teknik, som kan komma att användas för att undersöka både hur minnen skapas och hur de  plockas upp igen.",Hälsa
1,SPORT-Svensk gymnast byter landslag: ”Är chockerad”,"Den svenska gymnasten Tonya Paulsson slutar att tävla för Sverige.Paulsson byter landslag till Taiwan och riktar samtidigt kritik mot det svenska landslaget.– Jag är chockerad, säger Jonas Juhl Christiansen, elitchef på förbundet, till SVT.På sitt Instagramkonto skriver den 21-åriga Tonya Paulsson:”Jag har valt att byta landslag till min mammas hemland, Taiwan, för att fortsätta utvecklas men också för att de tror på mig. Jag känner inget förtroende för det svenska landslaget och känner inte att de vill satsa på mig. Därför har jag tagit detta beslut och vill ge mig själv de bästa förutsättningarna för att uppfylla mina drömmar och mål”.Beskedet kom som en blixt från klar himmel, menar Jonas Juhl Christiansen, elitchef på Svenska gymnastikförbundet.– Jag är chockerad, mycket förvånad och tycker självklart det är jättetråkigt och inte vad vi hoppats på, säger han till SVT.Om kritiken säger han:– Det är hennes upplevelse, vi upplever att vi har satsat på Tonya, vi tycker att vi har en stark satsning på alla tjejer, säger Jonas Juhl Christiansen till SVT.Elitchefen uppger att han fick beskedet via Paulssons pappa.– Vi kommer självklart att söka dialog med henne för att få mer veta mer konkret vad det bottnar sig i, säger Juhl Christiansen.Paulsson var en del av det svenska landslag i artistisk gymnastik som i våras nådde final i lag-EM i Italien. Det var första gången som ett svenskt damlag gick till final. Laget slutade på en åttonde och sista plats i finalen.Paulsson tävlar för Malmöklubben GK Motus Salto.",Sport
1,Läkare har velat testa nya journalsystemet i flera år: ”Kejsarens nya kläder”,"I åratal har läkare i Skåne velat prova det nya journalsystemet Millennium. Efter haveriet vid lanseringen i Borås i mitten av november misstänker de nu att det aldrig funnits något riktigt system att testa.– Det är helt frapperande, säger Malin Nordström, forskare i informationssystem.I flera år har de fått löften. Snart är det dags. Snart får ni se. Kanske om några månader.– Det var märkligt, säger Karin Filipsson, överläkare på Endokrinologimottagningen i Lund.Hon är med i den fackliga referensgrupp som fått följa arbetet med det nya journalsystemet Millennium. I sex år har det varit under utveckling. Det skånska avtalets maximala värde uppgår till 3,8 miljarder kronor exklusive moms. Vad den faktiska kostnaden blir är oklart.Och Karin Filipsson har undrat länge: Varför får vi aldrig prova systemet ordentligt?– Vi har fått titta på filmer och screenshots från programmet. Men det som händer patienten har redan varit förutbestämt. Vi har aldrig fått se systemet i sin funktion, säger Karin Filipsson.Karin Filipsson, överläkare i Lund, har suttit i den fackliga referensgrupp som följt arbetet med Millennium i Skåne. ”Man får aldrig se systemet in action”, säger hon.Karin Filipsson, överläkare i Lund, har suttit i den fackliga referensgrupp som följt arbetet med Millennium i Skåne. ”Man får aldrig se systemet in action”, säger hon. Foto: Anders HanssonDet amerikanska journalsystemet köptes in av Skåne och Västra Götalandsregionen genom två separata upphandlingar 2018. När Södra Älvsborgs sjukhus i Borås häromveckan införde systemet kollapsade verksamheten.Vårdpersonal vittnade om allvarliga brister, bland annat för att systemet inte får med viktiga ord. ”Ingen blödning” blev ”blödning”. Bara några dagar efter att man ”gått live” valde regionen att pausa införandet.Starten i Borås blev en ögonöppnare för det skånska Läkarförbundet. Karin Filipsson beskriver hur ”polletten trillade ner”.– Signalerna från Borås tyder ju på att det inte går att testköra systemet.Kan det vara sant, undrar Karin Filipsson. I frågor om liv och död brukar man öva innan det blir skarpt läge.– Militären tränar för krig, de övar och övar. Här ska man använda sjuka människor som testpersoner, säger hon.”Vi behöver system som tar mindre tid, inte mer tid”, säger läkaren Karin Filipsson som sitter i styrelsen för Läkarförbundet i Skåne.I mars ska Millennium införas i Skåne – här under namnet SDV, Skånes digitala vårdsystem. Först ut blir lasarettet i Ystad, sjukhuset i Simrishamn och en rad vårdcentraler och andra mottagningar i området. Totalt berörs runt 2 000 medarbetare.Händelserna i Borås har inte fått Region Skåne att ändra sin tidsplan. Harald Roos, ansvarig för Skånes digitala vårdsystem, säger att man har ”tuffa kriterier” för införandet. Redan den andra december kommer systemet ”driftsättas” rent tekniskt.– Det är inte många dagar kvar till dess. Vi följer planen till punkt och pricka, säger Harald Roos.Är systemet färdigt nu?– Systemet är så färdigt att vi kan rulla ut det i mars 2025, ja.Harald Roos anser att det som hände i Borås var beklagligt, men att Skåne kan dra lärdom av de saker som gick snett.– I Västra Götaland har man konstaterat att utbildningsmaterialet inte höll tillräckligt god kvalitet. Det har vi omarbetat helt, säger han.Harald Roos, ansvarig för Skånes digitala vårdsystem, säger att man har ”tuffa kriterier” för införandet och följer tidsplanen.På Örebro universitet följer Malin Nordström, lektor i informationssystem, händelserna på håll.– Att man inte nu har tvärnitat i Skåne är helt ofattbart. Det tickar ju miljoner i skattepengar varje dag, säger hon.Malin Nordström är förundrad över att vårdpersonal i Skåne ännu inte är inne och övar ordentligt i systemet.– Det är helt frapperande, säger hon.I Borås fick personalen utbildning i systemet. Men programmet de skulle öva i fungerade aldrig som det skulle – det kom hela tiden felmeddelanden och buggar, enligt vårdpersonal som DN talat med. Budskapet var då att allt krut lades på den skarpa versionen.– Det är helt orimligt. Man pratar om den skarpa versionen som gud ungefär. Det här ska göras mycket tidigare i processen, inte vid utbildningstillfället, säger Malin Nordström.Johan Magnusson, professor i informationssystem vid Göteborgs universitet, är inte förvånad.– Det är grisen i säcken. Men det blir så när man vill göra ett breddinförande, en ”big bang-implementation”. Vi vet i forskning sedan tidigare att det är en jättedum idé, det kom man fram till på 90-talet, säger han.Läkaren Erik Nordenström i Lund skulle själv vara med och utveckla Mill",Teknik
1,Draget för att nå ut i förorterna: Vaccin på bio,"Stockholm halkar efter i vaccineringen mot hpv – och sämst går det i förorterna.– Vi måste öka tillgängligheten och nå den här målgruppen på ett annorlunda sätt, säger Helena Torsler Andersson från Cancerfonden.Knepet? Gratis biobiljetter.Doften av popcorn är påtaglig när barnmorskan Marlene Lagerman rullar upp tröjärmen på Yana Shtanhei.– Jag är från Ukraina och har aldrig fått vaccin mot hpv tidigare, så jag passar på att ta chansen att ta hand om min hälsa.Hon är en av hundra unga kvinnor som under två dagar kommer till biografen i Kista galleria för att ta vaccin mot hpv, som skyddar mot flera av de varianter av viruset som kan orsaka cancer.Initiativet, som är ett samarbete mellan Cancerfonden, Capio och Filmstaden, är ett sätt att öka tillgängligheten i områden där vaccinationsgraden är låg.– Man måste utanför innerstan för att nå en större målgrupp. Vi tänkte att det här skulle vara en rolig sak att prova för att se om vi kan locka nya tjejer, säger Helena Torsler Andersson.Helena Torsler Andersson är sjuksköterska och sakkunnig i onkologi.Går unga verkligen på bio?– Jag vet inte riktigt, men det har varit stor uppmärksamhet kring det här och det tror jag bidrar i sig till att många ungdomar kommer hit. Och det verkar ju ändå som att man vill gå på bio, eftersom man får en biobiljett som gåva.Kampanjen är ett av flera försök att höja vaccinationsgraden i slutspurten av den nationella utrotningskampanjen, som inleddes efter att riksdagen beslutade om att skynda på utrotandet av livmoderhalscancer våren 2021.Sedan dess har alla regioner börjat erbjuda gratis vaccin mot hpv till kvinnor födda mellan 1994 och 1999, fram till den 31 december 2024.För att nå flockimmunitet krävs att 70 procent av målgruppen vaccinerar sig. När deadline nu närmar sig med stormsteg är inte minst storstadsregionerna långt ifrån målet.Trots att Stockholm var först med att införa gratis vaccin har man bara kommit drygt halvvägs.– Det är bitvis ganska pinsamt att omgivande distrikt i Sörmland och Uppland har så pass mycket bättre täckning, säger Joakim Dillner, ordförande för den statligt finansierade studien vid Karolinska institutet som driver utrotningsprojektet.Yana Shtanhei berättar för barnmorskan Marlene Lagerman att hon är spruträdd innan hon tar vaccinet.Yana Shtanhei berättar för barnmorskan Marlene Lagerman att hon är spruträdd innan hon tar vaccinet. Foto: Eva TedesjöDet finns stora skillnader runtom i huvudstadsregionen. Medan täckningen är över 55 procent i delar av centrala Stockholm ligger distrikt som Botkyrka och Kista i botten. Där har bara 16,9 respektive 19,6 procent av målgruppen vaccinerat sig.– Det finns i princip två orsaker. Det ena är avståndet till massvaccinationsmottagningen på Karolinska, det andra är socioekonomiska skillnader som nästan alltid spelar in, säger Joakim Dillner.Han hänvisar bland annat till statistik från covidpandemin, då färre valde att vaccinera sig i Stockholms utsatta områden.Beteendevetaren Sibylle Herzig Van Wees har forskat om vaccinationsviljan i socioekonomiskt utsatta områden i Sverige. Hon betonar vikten av att förstå på vilka grunder människor formar sina föreställningar om vaccin.– Jag är övertygad om att det inte är hjälpsamt att stigmatisera grupper och stämpla dem som ”antivaxxers”, för frågan är redan så polariserad, säger hon.Hennes forskning om vaccin mot covid-19 visar att de som pekades ut som vaccinmotståndare under pandemin i själva verket var mer frågande än skeptiska.– Många av de här grupperna tenderar att ha fler frågor om vaccin. Inte nödvändigtvis på grund av religion eller var de kommer ifrån, utan för att de tar del av information från andra källor än till exempel bara Folkhälsomyndigheten.I Kista har bara 19,6 procent av målgruppen vaccinerat sig mot hpv, och skillnaderna är stora runtom i Region Stockholm.I Kista har bara 19,6 procent av målgruppen vaccinerat sig mot hpv, och skillnaderna är stora runtom i Region Stockholm. Foto: Eva TedesjöDen som inte helt förstår informationen från svenska myndigheter kan vilja söka fram fakta själv, kanske på sitt modersmål.– Det finns mycket desinformation om hpv-vaccinet online. Om du googlar nås du av det ganska snabbt, säger Sibylle Herzig Van Wees.Många kallar skillnaderna mellan olika samhällsgrupper för ett informationsglapp. Sibylle Herzig Van Wees vill snarare beskriva det som ett kommunikationsglapp. I ett land där vi historiskt varit bortskämda med hög vaccinationsvilja kan den med frågor ha svårt att få svar.– Jag tror inte att vi är tillräckligt rustade i Sverige för att hantera när det uppstår frågor. Det blev tydligt under pandemin, att vi inte lyckades bemöta det i etniskt diversifierade grupper.Salem Tesfa-Giyorgis är själv sjuksköterska och tycker det är viktigt att vaccinera sig.",Sjukvård
1,Så laddar Djurgården om för Europaspel: ”Ny energi och fräscha skallar”,"Snart tre veckor har passerat sedan årets allsvenska avslutning.Men för Djurgården återstår tre matcher innan 2024 är över. I potten finns fortsatt spel i Europa efter årsskiftet.- Vi behöver minst en vinst till, säger tränaren Roberth Björknesjö.Jonathan Aronsson FältDjurgården spelade årets sista allsvenska match mot IFK Norrköping (3–1) den 10 november.Vid det här laget är säsongen alltså vanligtvis över sedan ett bra tag tillbaka.Men inte för Djurgården, som den här hösten spelar i Conference League. På torsdagen väntar walesiska The New Saints på bortaplan i den fjärde matchen av gruppspelsfasens totalt sex. Den sista matchen spelas så sent som den 19 december.– Det är lite annorlunda. Jag har nog aldrig spelat en säsong så länge som vi kommer göra i år, konstaterar mittbacken Marcus Danielson.– Men vi har ju kvalat hela sommaren och spelat många matcher för att ta oss in i turneringen. Så det är bara att köra på. Det gäller att ta tillvara de matcherna som är kvar.”Vi vill konkurrera ute i Europa”, säger Marcus Danielson.Djurgården kommer i övrigt från en rätt turbulent andra halva av säsongen. Den 20 oktober bröts derbyt mot Hammarby med kvarten kvar att spela, vid ställningen 0–2, då personer i Djurgårdens klack avfyrade knallskott och kastade in bengaler i protest mot klubbledningen.Polisen tog senare beslutet att upplösa den offentliga tillställningen, och matchen spelades klart inför tomma läktare först dagen därpå. Samma dag fick sedan tränarduon Kim Bergstrand och Thomas Lagerlöf sparken efter nästan sex säsonger på posten.Klubben leds nu året ut av Roberth Björknesjö, som hade slutat som proffstränare och börjat importera ungersk salami.– Jag tycker att varje dag här är fantastisk, säger han en dryg månad in på sitt nya uppdrag.Innan uppdraget i Djurgården ledde Roberth Björknesjö (till höger) division 2-klubben Viggbyholms IK.Innan uppdraget i Djurgården ledde Roberth Björknesjö (till höger) division 2-klubben Viggbyholms IK. Foto: Mathilda Ahlberg/BildbyrånEfter den allsvenska avslutningen mot IFK Norrköping fick spelarna – och tränaren – lite ledigt i samband med landslagsuppehållet.– Jag slängdes ju in i en torktumlare från början och bara körde, körde, körde. Jag var faktiskt rätt trött under den här ledigheten, säger Björknesjö.Marcus Danielson:– Det hade varit många matcher på kort period. Så vi fick det (några dagars ledigt) för att hitta lite ny energi och fräscha skallar.Djurgården tog den första segern i Conference Leagues gruppspelsfas i den senaste matchen mot grekiska Panathinaikos. Laget har därmed alla chanser att spela sig vidare.Deniz Hümmet blev matchhjälte för Djurgården mot Panathinaikos (21) i början av månaden.Deniz Hümmet blev matchhjälte för Djurgården mot Panathinaikos (21) i början av månaden. Foto: Jesper Zerman/BildbyrånBlir det en topp åtta-placering går det att boka in åttondelsfinal (i mars) i kalendern direkt. Så länge Djurgården inte blir sämre än 24:a i tabellen finns också chansen att ta sig dit via playoff.– Vi behöver minst en vinst till och den satsar vi på nu, säger Roberth Björknesjö.",Sport
1,Professor i prevention om folkhälsa: ”Dyrt gymkort är inte svaret”,"Ylva Trolle Lagerros är Sveriges första professor i kardiovaskulär prevention.Sjukdomsgruppen, som även kallas hjärt-kärlsjukdomar, är den vanligaste dödsorsaken i Sverige.– 80 procent kan förebyggas med hjälp av förändrade levnadsvanor, säger hon.På språng mellan två möten under en hektisk arbetsdag har Ylva Trolle Lagerros tagit motorcykeln för att hinna till intervjun på ett kafé på Södermalm i Stockholm.– Jag har även en cykel och en moppe, men tänkte att det skulle gå snabbast med motorcykeln. Och så här ser alla mina dagar ut, säger hon och slår sig ned vid bordet med hjälmen i handen.Ylva Trolle Lagerros redan välfyllda schema har den senaste månaden blivit än mer späckat. Den 1 oktober tillträdde hon Prins Daniels professur i kardiovaskulär prevention vid Karolinska Institutet – den första professuren i sitt slag i Sverige. Syftet är att stärka forskningen inom sjukdomsprevention för att förbättra folkhälsan och minska riskerna för sjukdom och tidig död.Ylva Trolle Lagerros efterfrågar ett bredare sätt att tänka kring folkhälsa. ”Ett dyrt gymkort är inte svaret”, säger hon.Ylva Trolle Lagerros efterfrågar ett bredare sätt att tänka kring folkhälsa. ”Ett dyrt gymkort är inte svaret”, säger hon. Foto: Beatrice LundborgForskning visar också att prevention är grundläggande för att förebygga eller senarelägga många av våra folksjukdomar.45 procent av alla demenssjukdomar och 30 procent av cancersjukdomarna kan förebyggas genom förbättrade levnadsvanor och livsstil, enligt forskarrönen. Vad gäller hjärt-kärlsjukdomar, den vanligaste dödsorsaken i Sverige, är siffran ännu högre, enligt Ylva Trolle Lagerros.– Här visar forskningen att 80 procent kan förebyggas med hjälp av förändrade sunda levnadsvanor. Så prevention är en väldigt viktig fråga för folkhälsan, säger hon.Ylva Trolle Lagerros har under hela sitt yrkesliv haft ett brinnande engagemang för folkhälsan. Hon har arbetat inom obesitasvården, och är sedan sex år tillbaka överläkare på Centrum för obesitas i Stockholm.Ett av de största hoten mot folkhälsan i dagens samhälle är ohälsosamma matvanor, enligt Ylva Trolle Lagerros.– 51 procent av den svenska befolkningen har övervikt, och vi ser en ökning inom i princip alla grupper i samhället. Knappt ett av tio barn äter grönsaker, frukt och fisk enligt kostråden. Unga i dag exponeras extremt mycket för mängder av ohälsosam mat och dryck i sociala medier, säger hon.Ohälsosamma matvanor är ett hot mot folkhälsan, enligt Ylva Trolle Lagerros.En utmaning i förebyggandet av framtida sjukdomar är att nå de personer som är i behov av insatser för att förändra sin livsstil.Här har sociala och ekonomiska förutsättningar stor betydelse. EnligtFolkhälsomyndighetens årsrapport 2023 påverkas hälsan negativt av faktorer som låg inkomst, kort utbildning, osäker anställning och en otrygg miljö.Även Ylva Trolle Lagerros understryker att ekonomiska faktorer påverkar hälsan.– Det handlar bland annat om hur människor med dålig ekonomi ska kunna leva hälsosamt. Vårdnadshavare med låg inkomst har i större utsträckning ekonomiska svårigheter att köpa näringsrik mat till sina barn alla dagar i veckan, enligt den senaste Pep-rapporten. I Sverige har vi bra kunskap och tillgång till information, men vi måste komma vidare. Och det finns inga enkla lösningar, säger hon och tillägger:– För man kan vara jättemotiverad att göra levnadsvaneförändringar, men inte ha förutsättningarna i sitt liv just nu. Jobbar man väldigt mycket, inte kan sova ordentligt och är jättestressad, så finns kanske inte kapaciteten att också orka med att aktivt jobba med levnadsvanorna, säger hon.Hur våra samhällen är utformade påverkar också folkhälsan, menar Ylva Trolle Lagerros.– Det ska finnas cykelbanor och möjligheter att gå ut, och som förälder måste man känna att det är tryggt att släppa ut sina barn att leka eller själva kunna cykla eller gå till skolan. Det är inte det dyra gymkortet som är svaret, snarare handlar det till exempel om att det måste kännas tryggt att röra sig ute, säger hon.Föräldrar måste känna att det är tryggt att släppa ut sina barn så att de kan leka utomhus, menar Ylva Trolle Lagerros.Föräldrar måste känna att det är tryggt att släppa ut sina barn så att de kan leka utomhus, menar Ylva Trolle Lagerros. Foto: Mickan PalmqvistI framtiden kan även så kallade precisionsmediciner komma att få stor betydelse för att förebygga ohälsa, enligt Ylva Trolle Lagerros. Med hjälp av dessa kan man, baserat på den enskilde patientens unika förutsättningar, troligtvis kunna skräddarsy prevention.– De kan leda till att vi på individnivå kan vara mycket mer specifika kring vilka levnadsvanor som kan aktivera ohälsa för den enskilde individen. Vi kommer bli allt bättre på att förstå samspelet mellan våra gener och vår miljö, säger hon.Fakta:Ylva Trolle Lagerros● Docent vid enheten för klinisk epidemiologi, institutionen för medicin, Solna, Karolinska Institutet och överläkare vid Centrum för obesitas, Region Stockholm. Sedan den 1 oktober professor i kardiovaskulär prevention vid Karolinska Institutet.● Familj: Man och tre vuxna barn.● Gör på sin fritid: Jag hänger med min häst Wille, kör motorcykel och gillar att läsa böcker.● Livsmotto: Säg ja, det blir mycket roligare då.Ylva Trolle Lagerros beslutade redan som tonåring att ägna sitt yrkesliv åt obesitasvården. Efter att ha skrivit sitt gymnasiearbete om övervikt kontaktade hon Stephan Rössner, som då var professor och överläkare på enheten för övervikt vid Karolinska Universitetssjukhuset i Huddinge, och flitigt förekom i medier i frågor kring obesitas.– Jag frågade om jag kunde bli en ”hangaround” hos honom, och sedan arbetade jag som assistent till hans undersköterska Lena. När jag sökte läkarutbildningen var det med den patientgruppen i fokus, och efter utbildningen kom jag tillbaka och jobbade hos honom och med samma undersköterska innan jag gick vidare och blev specialist, säger hon.Fakta:Nyinrättad professur i kardiovaskulär prevention● Prins Daniels professur i kardiovaskulär prevention är en donationsprofessur vid Karolinska Institutet.● Donatorerna är framför allt Norheds stiftelse via Hjärt-Lungfonden, hälsoanalysföretaget Werlabs, fordonstillverkaren Scania och Region Stockholm.● Syftet med professuren är att stärka forskningen inom området sjukdomsprevention med målet att hitta nya vägar till att förbättra folkhälsan och minska sjukdom och för tidig död.Källa: Karolinska Institutet.I rollen som professor i prevention kommer Ylva Trolle Lagerros att fortsätta med sin forskning, men även arbeta för att utveckla samarbetet mellan specialistvården och primärvården. Parallellt kommer hon att fortsätta som överläkare på Centrum för obesitas, där hon framhåller att varje patient har sin egen unika historia.– Man måste förstå helheten för att hitta vad man kan skruva på i levnadsvanorna. För det finns ingen lösning som fungerar för alla för att hitta hållbara och långsiktiga nya val som funkar, säger hon.Med ett minst sagt intensivt schema ser Ylva Trolle Lagerros också till att få välbehövliga pauser – där hästen Wille fyller ett viktigt behov.– Min häst är min bästa sjukvårdsförsäkring, säger hon och plockar upp hjälmen för att sätta sig på motorcykeln på väg till nästa möte.– Och han stressar aldrig upp sig. Med honom är man här och nu.",Sjukvård
